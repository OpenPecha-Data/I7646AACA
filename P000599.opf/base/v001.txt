༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
HEC
W1KG655
2007392876
2007392876
ImageGroup:
ISBN:
1KG1219
7105074132
LCCN:
Title:
གསར་བསྒྱུར་རཱ་མ་ཡ་ཎའི་རྟོགས་བརྗོད་
gsar bsgyur rA ma yA Na'i rtogs brjod
དགེ་འདུན་ཆོས་འཕེལ་
Author:
Descriptor:
Original Publication:
dge 'dun chos 'phel
n/a
In/a n/a
pe cin
mi rigs dpe skrun khang
2005
Place:
111
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
112
In/a
Ina
Scanned at M/S Satluj infotech Images, E-45, Sector 27 Noida, District Gautam Buddha
|Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



रामायण कथा
གསར་བསྒྱུར་རཱ་མ་ཡཱ་ཎའི་རྟོགས་བརྗོད།
བསྒྱུར་མཁན།
དགེ་འདུན་ཆོས་འཕེལ།
རཀ་ར་བཀྲས་མཐོང་།
༡༠p/༡༧༡pp) -
༢6/
កាល
༡
།
༥
༧
CPP020099
མི་རིགས་དཔེ་སྐྲུན་ཁང་།



रामायणकथा
མི་ཡཱ་ཎའི་རྟོགས་བརྗོད།
དགེ་འདུན་ཆོས་འཕེལ།
བསྒྱུར་མཁན། །
རཀ་ར་བཀྲས་མཐོང་།
སྙS
བར་
མི་རིགས་དཔེ་སྐྲུན་ཁང་།



༄༅ཁགཞུང་འདི་བསྒྱུར་མཁན་མཁས་མཆོག་དགེ་འདུན་ཆོས་འཕེལ་དང་
སྐུ་ཞབས་རཀ་ར་བཀྲས་མཐོང་གཉིས་ལྷན་དུ་བཞུགས་པ།
ང་
AY



དཔེ་སྐྲུན་གསལ་བཤད།
གྲོང་མིའི་ཁ་མཆུ་ཀང་ཀའི་མཆུ་ཏོ་ཡིས། ། གནད་དུ་བསྣུན་པའི་
ཟུག་རྡུ་མ་བཟོད་པར། ། སྙིང་སྡུག་དགའ་མ་ནགས་སུ་བོར་ནའང་། །
ཁྱེའུ་མཚེ་མས་ཙེར་ཙེར་བོས་པའི་སྐབས། ། ཤ་ལས་ཆད་པའི་བུ་ཕྲུག་སྙིང་
རྗེ་ནས། ། མ་སྨད་བཅས་པ་ཁྱིམ་གྱི་དཔལ་དུ་བསུས། ། །
《རཱ་མ་ཡ་ཎའི་རྟོགས་བརྗོད་》ཅེས་པ་ཆོས་རྒྱལ་ཁྲི་སྲོང་གི་སྐུ་ཚེའི་སྨད་
ཙམ་ནས་བོད་སྐད་དུ་བསྒྱུར་པ་ནི་ཏུན་ཧོང་གི་ཡིག་རྙིང་ཤོག་དྲིལ་དུ་གསལ།
དེ་མིན་ད་དུང་འགྱུར་མི་འདྲ་བ་བཞི་ཙམ་ཡོད་པར་གྲགས། མཁས་དབང་
དགེ་འདུན་ཆོས་འཕེལ་(དེབ་འདིའི་ཤོག་ལྷེ་༨༠ཡན་ཆད་དགེ་འདུན་ཆོས་
འཕེལ་ལགས་ཀྱིས་བསྒྱུར།)དང་སྐུ་ཞབས་རཀ་ར་བཀྲས་མཐོང་གིས་བསྒྱུར་
པའི་འགྱུར་གསར་དུ་བོད་ཡུལ་དུ་གྲགས་པའི་རཱ་མ་ཡཱ་ཎའི་རྟོགས་བརྗོད་ཀྱི་
སྒྲུང་གི་སྤྱི་ཁོག་ཆ་ཚང་འདུས་པ་སྤྱི་དང་ལྷག་པར་དུ་རཱ་མ་ཡཱ་ཎར་སི་ཏཱ་ཡང་
སྐྱར་དུ་ཐོབ་རྗེས་རེ་ཞིག་གྲོང་མིའི་ཁ་མཆུ་ལ་འཇིགས་ནས་སི་ཏཱ་རྒྱང་རིང་
ནགས་སུ་བོར་བའམ་རྒྱང་འབུད་ལྟ་བུ་བྱས་པ་དང་། དེ་ནས་སི་ཏཱ་ལ་ཁྱེའུ་
མཚེ་མ་ཀུ་ཤ་དང་ལ་ཝ་ཞེས་ པ་ ཞིག་སྐྱེས་རྗེས་དྲང་སྲོང་ གྲོག་མཁར་གྱིས་
མཚམས་སྦྱོར་བྱས་པ་བརྒྱུད་ཡབ་ཡུམ་རིམ་པས་འཆམ་མཐུན་མཛའ་གཅུགས་
ཀྱི་དམ་རྒྱས་སླར་ཡང་ཁྱོ་ཤུག་གི་ཁྱིམ་ལ་དྲངས་པའི་གནས་ཚུལ་རྒྱས་པ་ཞིག་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དང་། དེ་མིན་རྒྱ་གར་ཡུལ་དུ་རཱ་མ་ཡ་ཎའི་རྟོགས་བརྗོད་ཤིན་ཏུ་དར་བའི་
གནས་ཚུལ་ཡང་རྒྱས་པ་ཞིག་ཞིབ་འབྲི་བྱས་ཡོད་པ་ནི་ རིན་ཐང་བྲལ་བའི་
གཟིགས་མོའོ།
ང་ཚོས་དེབ་འདི་དཔར་སྐྲུན་བྱེད་སྐབས་ཡི་གེ་མི་གསལ་བ་དང་ཐ་སྙད་
གཅིག་གྱུར་མིན་པ་(སམ་ཡིག་གི་སྒྲ་འགྱུར་）སོགས་དོགས་གནས་མང་པོ་ཞིག་
དང་འཕྲད་ནའང་གཅིག་ནས་བསྒྱུར་པ་པོ་དང་ཡུལ་གྱིས་བསྐལ་བའི་དབང་
གིས་བཀའ་འདྲིའི་ཆ་རྐྱེན་མ་ལྡན་པ་དང་། གཉིས་ནས་རང་ཉིད་ཀྱི་དོགས་
སེལ་ནུས་པ་དམན་པའི་དབང་གིས་དོགས་གནས་འགའ་ཞིག་ཧོར་ཁོང་གསབ་
རྒྱུའམ་དཔྱད་གཞིར་ལུས་པར་ཀུན་གྱིས་བཟོད་གསོལ་འཚལ། མཐར་དེབ་
དཔེ་འདིའི་དཔར་སྐྲུན་ལ་དགེ་རྩ་སྐྲུན་མཁན་རྣམ་དཀར་དགེ་བའི་ལས་ལ་རྣམ་
ཀུན་གཞོལ་བའི་ཨ་རིའི་སྒྲོལ་ཟམ་ཐེབས་རྩ་ཚོགས་པ་ལ་སྙིང་ཐག་པ་ནས་
བཀའ་དྲིན་ཆེ་ཞུ།
མི་རིགས་དཔེ་སྐྲུན་ཁང་།



སྔོན་བརྗོད།
༄༅། ། དེ་ལ་རཱ་མ་ཡཱཎའི་གཏམ་རྒྱུད་ནི་རྒྱ་གར་འཕགས་པའི་ཡུལ་
དང་། བོད་གངས་ཅན་གྱི་ཡུལ་གཉིས་ཀར་ཤིན་ཏུ་གྲགས་ཆེ་ལ། བོད་དུ་
ནི་ཆོས་རྒྱལ་ཁྲི་སྲོང་གི་སྐུ་ཚེའི་སྨད་ཙམ་ནས་གཏམ་རྒྱུད་འདི་བོད་སྐད་དུ་
བསྒྱུར་པ་ནི་ཏུན་ཧོང་གི་ཡིག་རྙིང་ཤོག་དྲིལ་དུ་རྒྱས་ཙམ་འདུག་པ་ལས་ཤེས་
ནུས། དེ་བཞིན་བོད་ཀྱི་སྙན་ངག་གི་འགྲེལ་པ་མང་པོར་གྲོག་མཁར་གྱི་རཱ་མ་
ཡཱ་ཎ་དང་། མ་ཧཱ་བྷཱ་ར་ཏ། ནག་མོའི་ཁོལ་གྱིས་མཛད་པའི་ར་གྲུཝཾ་ཤ་དང་
སྤྲིན་གྱི་ཕོ་ཉ་སོགས་ཀྱི་མིང་བྱུང་ཡང་། སྤྲིན་གྱི་ཕོ་ཉ་ལས་གཞན་པའི་རྒྱ་གར་
གྱི་རིག་བྱེད་པའི་སྙན་ངག་གི་བསྟན་བཅོས་གཞན་མ་བསྒྱུར་ལ། ཆོས་རྗེ་ས་
སྐྱ་པཎྜི་ཏ་ཆེན་པོས་སྙན་ངག་ལ་མཁོ་བའི་བསྟན་བཅོས་མང་པོ་ཞིག་བསྒྱུར་
དགོས་པའི་ཞལ་ཆེམས་ལ་བརྟེན་ནས་འགྲོ་མགོན་ཆོས་འཕགས་ཧོར་ཡུལ་ནས་
ཐེངས་དང་པོ་བོད་དུ་ཕེབས་སྐབས། ས་པཎ་གྱི་བཀའ་ལུང་བཞིན་དུ་ལོ་ཙཱ་
བ་ཆེན་པོ་དགེ་སློང་ཤོང་སྟོན་རྡོ་རྗེ་རྒྱལ་མཚན་ལ་བཀའ་ལུང་བསྩལ་བ་ནི་
དབྱུག་པ་ཅན་གྱི་སྙན་ངག་རྩ་བ་མེ་ལོང་མ་དང་། ཀླུ་ཀུན་ཏུ་དགའ་བའི་ཟློས་
གར་སོགས་དང་ཡང་འགྲོ་མགོན་ཆོས་འཕགས་རྗེས་སུ་སླར་ཡང་ཕེབས་སྐབས་
རྟོགས་བརྗོད་དཔག་བསམ་འཁྲི་ཤིང་གི་འགྱུར་བྱང་དགོས་པར་གསུངས་པ་
སོགས་ནས་ཤེས་ནུས་མོད། འོན་ཀྱང་། རཱ་མ་ཡཱ་ཎ་སོགས་རིག་བྱེད་པའི་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གཏམ་རྒྱུད་དང་འབྲེལ་བའི་སྙན་ངག་ཆེད་དུ་བསྒྱུར་པའི་རྩོལ་བ་མ་མཛད་པ་
འདྲ་ཞིང་། ཀུན་མཁྱེན་ས་པཎ་དང་། བུ་སྟོན་དང་། རྗེ་ཙོང་ཁ་པ་ཆེན་
པོ་ལ་སོགས་པ་རྣམས་ཀྱིས་གསུང་རྩོམ་སྙན་ངག་གི་རིགས་ལ་རཱ་མ་དང་སྲིན་པོ་
སྒྲ་སྒྲོག་དང་། ཧ་ནུ་མནྡྲ་སོགས་ལ་དཔེ་སྦྱར་བའི་བཀའ་རྩོམ་ནི་ཕལ་ཆེར་མ་
མཐོང་ཡང་། རྗེ་བླ་མའི་དངོས་སློབ་ཞང་ཞུང་པ་ཆོས་དབང་གྲགས་པས་
མཛད་པའི་རཱ་མ་ཡཱ་ཎའི་སྙན་ངག་ནི་ཤིན་ཏུ་མཛེས་ཤིང་ཡོངས་གྲགས་ཐོག་
རྒྱལ་བུ་རྐང་ཁྲའི་རྟོགས་བརྗོད་སྤེལ་མ་བཅད་ལྷུག་གཉིས་ཀར་མཛད་པ་ཤིན་ཏུ་
ལེགས་ཤིང་། དུས་ཕྱིས་གཙང་ནས་སྨན་རི་བ་ཞེས་པས་རཱ་མ་ཡ་ཎའི་གཏམ་
རྒྱུད་ཚིགས་བཅད་ཤིན་ཏུ་ལེགས་པ་ཞིག་དང་། དྲི་མེད་ཀུན་ལྡན་གྱི་རྟོགས་
བརྗོད་ཁྱད་འཕགས་ཤིག་མཛད་པ་པོ་མཁས་པ་ནི་སྐྱབས་དབྱིངས་སྨན་རི་བ་ཞུ་
བ་དེ་ཨེ་ཡིན་དཔྱད། གང་ལྟར་ཡང་ཀུན་མཁྱེན་ས་པཎ་གྱི་སྐུ་དྲིན་ལ་བརྟེན་
ནས་རྒྱ་གར་ནས་གོང་དུ་བྲིས་པའི་སྙན་ངག་གི་བསྟན་བཅོས་དེ་དག་དང་།
འཇིག་རྟེན་དང་། ཀླུ་ཀུན་ཏུ་དགའ་བའི་ཟློས་གར། སྤྲིན་གྱི་ཕོ་ཉ་སོགས་
བསྒྱུར་པར་མཛད་ལ། བསྒྱུར་བྱང་དུ་བླ་མ་དམ་པ་ཆོས་ཀྱི་རྒྱལ་པོ་དང་ཞེས་
པ་ནི་འགྲོ་མགོན་ཆོས་འཕགས་དང་དེས་དཔོན་ཆེན་ཤཱཀྱ་བཟང་པོ་ལ་ནན་གྱིས་
མངགས་པར་མཛད་པ་ནི། མང་ཐོས་ཀླུ་སྒྲུབ་རྒྱ་མཚོའི་ཐུགས་སློབ་འདར་
སྟོད་དགྲ་འདུལ་དབང་པོའི་རིག་གནས་ལྔའི་བྱུང་ཚུལ་དུ་གསལ་བར་གསུངས་
ལ། རྗེ་ས་པཎ་ཆེན་པོ་ཉིད་ཀྱིས་མཛད་པའི་མཁས་པ་ལ་འཇུག་པའི་སྒོར།
རྩོམ་པའི་སྐབས་སུ་ཀླུ་ཀུན་ཏུ་དགའ་བའི་ཟློས་གར་དང་། གཟུགས་ཀྱི་སྙེ་
མའི་ཟློས་གར་ཞེས་གསུངས་པ་ནི་དེང་སང་རང་རེའི་གཟུགས་ཀྱི་ཉི་མ་འདིའི་



༄༅།།སྔོན་བརྗོད།
ཁུངས་ཡིན་ཚོད་དུ་སྣང་ལ། གང་ལྟར་གཟུགས་ཀྱི་སྙེ་མ་དང་ཉི་མའི་ཟློས་
གར་གྱི་བསྟན་བྱའི་འདྲེན་མ་གཙོ་མོ་དེ། རི་དྭགས་ལས་སྐྱེས་པར་བཤད་པ་
མཚུངས་པས། ནག་མོའི་ཁོལ་གྱིས་མཛད་པ་ཤ་ཀུནྟ་ལ་ཡང་། སྔར་ལན་
གཅིག་བོད་དུ་བསྒྱུར་པའམ་ཟློས་གར་འདི་ཤིན་ཏུ་གྲགས་ཆེ་བས་འདི་ལ་གཞི་
བྱས་ཏེ། གཟུགས་ཀྱི་སྙེ་མའམ་ཉི་མ་བྱུང་བའང་སྲིད་སྙམ། ཤ་ཀུནྟ་ལའི་
ཟློས་གར་ནི་ཨ་མདོ་དགེ་འདུན་ཆོས་འཕེལ་གྱིས་བསྒྱུར་པར་མཛད་དེ། བྱ་
ལེན་མའི་ཟློས་གར་ཞེས་མིང་བསྒྱུར་མཛད་ལ། རིན་སྤུངས་པའི་མངོན་
བརྗོད་ཀྱི་སྤྱི་སྡེའི་ཡན་ལག་ནང་། ཤ་ཀུནྟ་ལ་ནི་འོད་དང་བྱ་ཞེས་བྱུང་།
ཆོས་རྒྱལ་དགེ་དབང་གིས་ཀྱང་ཐུབ་པ་རྭ་གཅིག་པ་དང་དྲང་སྲོང་གི་བུ་མོ་པདྨ་
ཅན་ཞེས་པ་རི་དྭགས་མོ་ལས་སྐྱེས་པའི་ཡལ་འདབ་ཤིན་ཏུ་སྙན་པ་ཞིག་དཔག་
བསམ་འཁྲི་ཤིང་དུ་བཞུགས། དེ་ལྟར་སྙན་ངག་རིག་པའི་བསྟན་བཅོས་ཀྱི་
སྐོར་ལ་མང་དུ་སྣང་ཡང་། འདིར་སྐབས་སུ་བབས་པ་ནི། རཱ་མ་ཡཱཎའི་
གཏམ་རྒྱུད་འདི་ཉིད་ནི། ཨ་མདོ་དགེ་འདུན་ཆོས་འཕེལ་གྱིས་མཛད་པ་ཡིན་
ཞིང་། ཕལ་ཆེར་ལེགས་སྦྱར་ལ་གཞི་མཛད་དེ་ཚིག་ལྷུག་ཏུ་བསྒྱུར་མཛད་པ་
ཡིན་འདྲ། ཉིད་ཀྱིས་མཛད་པའི་རཱ་མ་ཡཱ་ཎའི་མེ་ལོང་འདི་ནི། རང་ཉིད་
མཁས་པ་འདིའི་མདུན་ནས་དཔེ་ཁྲིད་ཞུ་སྐབས་གཡར་པོ་གནང་བྱུང་བ་དེ་
སྐབས་རང་ཉིད་བྱིས་པའི་དུས་སུ་རྩེ་གྲོགས་སྐྱོང་བ་པོ་སྟོབས་རྒྱལ་ཞེས་འབྲི་
བཤུས་ལ་བཙུན་པ་ཞིག་ཡོད་པ་དེས་བཤུས་ཏེ། བོད་ཤོག་དེབ་ལྟེབ་འགོ་མ་
བཞི་ཡོད་པ་དེ་རང་ཉིད་སུ་སཱི་སིར་བུ་གྲོང་དུ་སླེབས་རྗེས་ཙམ་ལ་གྲོགས་བཟང་
ངན་ཞིག་གིས་དེབ་བཞི་པ་དེ་མི་དམིགས་སྟོང་པའི་དབྱིངས་སུ་རྒྱས་བཏབ་སྟེ།



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
ཡིད་མུག་ཚད་མེད་སྐྱེས་ཀྱང་བྱ་ཐབས་ནི་བྲལ། དགེ་ཆོས་རིན་པོ་ཆེ་ནས་
མཛད་པ་འདིའི་འཕྲོ་ཞིག་བསྐྱང་ཐུབ་ན་སྙམ་ཡང་། གཞི་རྩའི་མ་དཔེ་ཇི་
ཡིན་མ་ཤེས་ཀྱང་། ནག་མོ་ཁོལ་གྱི་རཱ་གླུ་ཝཾ་ཤ་ནས་གཏམ་རྒྱུད་འཕྲོ་མཐུད་ན་
སྙམ་སྟེ། རྩ་ཚིག་ལ་གཞི་བྱས་ཏེ། དེའི་འགྲེལ་པ་ཧིན་དྷིའི་ནས་བསྒྱུར་
རྩིས་བྱས་པས་བརྗོད་བྱ་སྙན་པོ་ཞིག་འོང་འདུག་ཀྱང་། སླར་མངོན་བརྗོད་
ལ་ལྟ་དུས་འདི་དང་། གྲོག་མཁར་བའི་གཏམ་རྒྱུད་གཉིས་ཀྱི་རིགས་རྒྱུད་
བགྲང་ཚུལ་ཅུང་མི་འདྲ་ཞེས་པ་ཞིག་འདུག་པས་བཞག ལོ་མང་སྔོན་ནས་དྷ་
ས་བོད་ཀྱི་དཔེ་མཛོད་ཁང་དུ་འདིའི་འདྲ་བཤུས་འབུལ་རྒྱུ་ཞུས་ཀྱང་དེ་མུར་
ལུས་ཏེ། ཕྱི་ལོ་ ༡༩༩༠ལོར་བོད་ཀྱི་དཔེ་མཛོད་ཁང་གི་ལས་བྱེད་བཀྲ་ཤིས་
ཚེ་རིང་སུ་སཱི་སིར་ཕེབས་སྐབས་ དྲན་གསོ་གནང་སྟེ་འདྲ་བཤུས་ཕུལ་རྗེས།
དེབ་བཞི་པ་ཆུད་ཟོས་སུ་སོང་བའི་འཕྲོ་དེ་གུས་རང་ནས་བསྒྱུར་ཨེ་ཐུབ་བལྟས་
ན། རང་ཉིད་དགེ་ཆོས་རིན་པོ་ཆེའི་གསུང་ལ་འདྲིས་ཆེ་བས་གཏམ་རྒྱུད་
སྟོད་ཆ་སྨད་ཆ་འབྲི་ཚུལ་སྙོམ་པ་ཞིག་ཡོང་རེ་ཞུས་པར། བོད་ཀྱི་དཔེ་མཛོད་
ཁང་གི་དབུ་འཛིན་རྒྱ་མཚོ་ཚེ་རིང་མཆོག་དང་། བཀྲ་ཤིས་ཚེ་རིང་མཆོག་
གཉིས་ནས་ཐུགས་ཁུར་ཆེ་བཞེས་ཀྱིས་ཐོག་ནས་གྲོག་མཁར་བའི་རཱ་མ་ཡཱ་ཎ་
དང་། ཡང་ཨཱ་དྷཱ་ཏྨ་རཱ་མ་ཡཱ་ཎ་ཞེས་པའི་གླེགས་བམ་གཉིས་ཆེད་བསྐུར་
གནང་བར་ཞིབ་ཏུ་བལྟས་པས། གྲོག་མཁར་བའི་གཏམ་རྒྱུད་དེ་ནི་སྙན་ལ་
རང་མཉམ་གྱི་སྐྱེ་བོ་ལ་གོ་བདེ་ཞིང་འཚམས་པ་དང་། ཨ་རྒྱུ་དྨ་རཱ་མ་ཡཱ་ཎ་སྟེ།
སྒོམ་པའམ་བསམ་པའི་བདག་ཉིད་རཱ་མ་ཡཱ ཎ་འདི་ནི། སྔོན་གྱི་ཐུབ་པ།
ཝེད་བྱཱས་ཏེ་རིག་བྱེད་རྒྱས་བྱེད་དམ་རིག་བྱེད་སྤེལ་བྱེད་ཅེས་པ་དེས་རྩོམ་པར་



༄༅།།སྔོན་བརྗོད།
བཤད་ཅིང་། འདི་ལ་ཧིན་དྷིའི་ཚིག་གཏེར་སྒྲའི་རྒྱ་མཚོའི་ནང་། བྱཱས་ནི།
ཐུབ་པ་པཱ་རཱ་ཤ་རའི་བུ་ཀྲྀཥཱ་དཱིཔཱ་ཡ་ན། ཞེས་བྱ་བ་གང་གིས་རིག་བྱེད་ཀྱི་
བསྟན་བཅོས་མང་པོ་བསྡུས་ཤིང་། རྩོམ་པ་པོ་དང་པཱུ་རཱ་ཎ་སྟེ་སྔོན་གྱི་གཏམ་
རྒྱུད་སྨྲ་བ་ལ་མཁས་པ། འདི་ལ་པཱ་རཱ་ཤའི་བུ་ཞེས་ཀྱང་ཟེར། ཞེས་བྱུང་།
གྲོག་མཁར་བ་དང་ས་གཉིས་ཀྱིས་རྩོམ་པའི་རཱ་མ་ཡཱ་ཎ་ལ་ཀཱཎྜ་སྟེ་སྡེ་ཚན་ཆེན་
པོ་བདུན་རེ་ཡོད་པ་མཐུན་ཀྱང་། མཁས་པ་དགེ་འདུན་ཆོས་འཕེལ་ནས་
ཀཎྜ་དང་པོ་ལ་བླ་མའི་ཀཎྜ་ཞེས་བྲིས་གནང་བ་རང་སོར་བཞག ཡང་ལངྐའི་
ཀཎྜ་ཞེས་གསུངས་པ་དེ་བྱས་ནས་རྩོམ་པ་དེར་མི་འདུག་ཀྱང་། གྲོག་མཁར་
གྱི་གཏམ་རྒྱུད་དུ་འདུག་པས། དགེ་འདུན་ཆོས་འཕེལ་གྱིས་གཏམ་ རྒྱུད་
གཉིས་ཀ་ལ་གཞི་བཅོལ་མཛད་དམ་སྙམ། གཏམ་རྒྱུད་གཉིས་ཀར། སུརླ་
ཀཱ་ཎ་སྟེ། མཛེས་པའི་ཀཎྜ་ཞེས་པ་འདུག་པས་དགེ་ཆོས་ཀྱིས་མཛད་པའི་
ནང་མི་འདུག་ཀྱང་། ལངྐའི་ཀཎྜ་གསུངས་པ་དེས་ཡིན་སྙམ། ཨཱ་དྷཱ་ཏྨ་རཱ་
མ་ཡཱཎའམ། སྒོམ་པའམ་བསམ་པའི་བདག་ཉིད་ཀྱི་རཱ་མའི་སྤྱོད་ཚུལ་ཞེས་
བྱ་བ་འདི་ཀློག་སྐབས་སུ་དགེ་ཆོས་རིན་པོ་ཆེ་ནས་དཔེ་ཁྲིད་ཀྱི་སྐབས་སུ་རཱ་མ་
དང་ལཀྵ་མ་ཎ་གཉིས་པོ་རྣམ་ཤེས་དང་ཡེ་ཤེས་ཀྱི་སྐོར་ལ་དྲི་བ་དྲི་ལན་བྱས་པ་
ལྟ་བའི་གནད་ངོ་མཚར་ཅན་ཞིག་འདུག་གསུངས་པ་དེ་འདི་ཉིད་ཀྱི་ཐད་དུ་
འདུག་པ་ནི། འདིའི་ཀཎྜ་གསུམ་པ་ནགས་ཀྱི་ཀཎྜའི་ནང་གི་ལེའུ་བཞི་པ་
ལྗོན་ཤིང་ལྔ་པའི་གནས་གནས་དང་ལཀྵ་མ་ཎ་ལ་ཉེ་བར་གདམས་པ་ཞེས་པ་
འདི་མིན་ནམ་སྙམ་ལ། ཡང་ཀཎྜ་མཐའ་མའི་རབ་བྱེད་དམ་ལེའུ་ལྔ་པར་རཱ་
མ་གཱི་ཏཱ། རཱ་མའི་གླུ་ཞེས་པ་ཚིག་དོན་ཟབ་པ་ཞིག་འདུག་ཀྱང་། དགེ་ཆོས་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རིན་པོ་ཆེ་ནས་གསུངས་པ་དེ་ཀཎྜ་གསུམ་པ་ཤོ་ལོ་ཀ་༡༨ ༡༩ ༢༠ནས་
ཨེ་ཡིན་སྙམ་པ་ནི། ལཀྵ་མ་ཎས། ཛཱནཾ་བི་ཛྷཱནས་ཧི་ཏཾ་བྷ་ཀྵི་བི་ར་གྱ་དྲྀ་ཧི་
ཏ་མ། ཨ་ཅཀྱུ་མེ་ར་ག་ཧུབྱཱཝཀྟ། ནཱ་ཅོ་ཉ་སྟེ་བྷཱུ་ཏ་ལེ། ༡༨.དད་དང་
ཆགས་བྲལ་ལས་བྱུང་བ། ཡེ་ཤེས་རྣམ་ཤེས་མཉམ་གནས་པ། ཡོངས་འདྲེས་
པ་སྨྲ་ལ་རཱ་གླུའི་དཔལ་མཆོག་ལས།། ས་འདིར་གཞན་མེད་བདག་ལ་སྟོན།
ཀྲྀ་ཎ་ཝག་མི་ཏེ་ཝདྨ་གུ་ཧྲུ་གུ་ཧུ་ཏ་རཾ་པ་ར་མ། ཤྲཱི་ཎ་བཀྱུ་ མིཏེ་ཝཏྠ། ག་
དྱ་ཧྭ་དྲ་གུ་བྷ་ཏ་ར་པ་ར་མ། ཡ་དཱིཛྷ་ཡ་ན་རོ་ཇ་བྷ་དྨ་ང་ད་བི་ཀཝི་ཀཾ བྷཱ་
མ་མ། ༡༩མི་གང་རྣམ་པར་རྟོག་ལྡན་པས།། འཁྲུལ་པ་ལས་སད་ཤེས་
བྱེད་ཐབས།། གསང་བ་ལས་ཀྱང་གསང་བའི་མཆོག། ང་ཡིས་བཤད་ཀྱིས་
བུ་ཁྱོད་ཉོན།། ཨ་དོ་མཱ་ཡ་སཱརཱུཔཾ་ཏེ་ཝག་མི་ཏ་ད་ནནྟ་ར་མ། ཛྷཱ་ན་སྱ་སཱ་དྷ་
ནཾ་པཉྩཱཛཱནཾ་བི་ཛྙཱ་ན་སཾ་ཡུ་ཏ་མ། ༢༠ཁྱོད་ལ་དང་པོར་སྒྱུ་མ་ཡི།། རང་
གཟུགས་བཤད་དེ་དེ་ཡི་མཐར།། རྣམ་ཤེས་ཡེ་ཤེས་ལྔ་སྦྱོར་བའི།། ཡེ་ཤེས་
སྒྲུབ་བྱེད་བཀྲལ་བར་བགྱི།། ཞེས་སོགས་རྩ་ཚིག་དང་འགྲེལ་པ་གཉིས་ཀ་ལ་
དཔྱད་དེ་བསྒྱུར་ཁུལ་བྱས་ལ། གང་ལྟར་སྒོམ་པའམ་བསམ་པའི་བདག་ཉིད་
རཱ་མའི་སྤྱོད་ཚུལ་འདིའི་ནང་ལྟ་བའི་སྐོར་མང་དུ་མཐོང་ཞིང་། གཏམ་རྒྱུད་
འདི་ནི་གྲོག་མཁར་བའི་དུས་ཕྱི་རྗེས་སུ་བྲིས་པ་ཞིག་ཡིན་ནམ་སྙམ། དེ་ལས་
གྲོག་མཁར་བའི་རཱ་མ་ཡཱ་ཎ་ནི་གཏམ་རྒྱུད་ཁོ་ན་གཙོ་བོར་བྲིས་པ་བདག་དང་
བདག་མཉམ་གྱི་བློ་དང་འཚམས་ཤིང་། སྙན་རྩོམ་གྱི་རིག་གནས་ལ་མཁོ་
བར་མཐོང་ནས་དྲང་སྲོང་གྲོག་མཁར་བའི་རཱ་མ་ཡཱ་ཎ་རྩ་ཚིག་ལ་གཞི་བྱས་ཀྱང་།
ཐམས་ཅད་ཚིགས་བཅད་ཤ་སྟག་ཏུ་འདུག་པ། དེའི་འགྲེལ་པ་ཧིན་དྷིའི་རང་



༄༅།།སྔོན་བརྗོད།
བཞིན་པའི་སྐད་ནས་ཚིག་ལྷུག་ཏུ་བསྒྱུར་པ་ལགས། འོན་ཀྱང་འགྲེལ་པ་པོ་
དེ་རཱ་མ་ལ་ཤིན་ཏུ་དད་པ་ཆེ་བ་ཞིག་ཡིན་འདྲ་བས། རཱ་མའི་མཚན་ལ་ཆེ་
བརྗོད་སྣོན་མ་མང་ཆེ་བས་བོད་སྐད་ལའང་བྲིས་ན་མི་བདེ་ཙམ་འདུག་པས་དེ་
རིགས་རྣམས་སཾ་སྐྲ་ཏའི་རྩ་ཚིག་རང་ལ་གཞི་བྱས་ཏེ་བཤུས། ཡང་སྐབས་
མང་པོར་ཡ་མཚན་དང་སྤྲོ་བ་སྐྱེ་བའི་རྒྱུ་ཞིག་ནི། ལེགས་སྦྱར་སཾ་སྐྲྀ་ཏ་དང་།
བོད་སྐད་གཉིས་པོ་མི་རབས་སྟོང་ཙམ་གྱི་རིང་ནས་འབྲེལ་ཆེ་བ་ལ་བརྟེན་ནས།
བསྒྱུར་དུས་རྩ་བ་གཞི་ལ་བཞག འགྲེལ་པ་ལ་ཞིབ་དཔྱད་དེ་ལེགས་སྦྱར་གྱི་
ཚིག་བགྲོས་ རང་ལ་གཞི་བཅོལ་སྐབས་ཚིག་སྣ་ཐུང་ལ་བརྗོད་དོན་ རང་སོར་
གནས་པ་གསལ་པོ་ཞིག་ཡོང་རྒྱུ་འདུག བསྒྱུར་ཚུལ་ནི། སྔོན་གྱི་སྲོལ་
བཟང་ལྟར་འཕགས་ཡུལ་གྱི་པཎྜི་ཏའི་ཞབས་ལ་གཏུགས་ཏེ་བསྒྱུར་པའི་སྐལ་བ་
བྲལ་ཡང་ཁུངས་ལྡན་གྱི་སྐད་གཉིས་ཤན་སྦྱར་ཁག་ལ་སྐྱབས་བཅོལ། དེ་སྟེང་
སྒྲ་སྦྱོར་བམ་གཉིས་དང་ཞ་ལུ་ལོ་ཙཱ་བ་ཆོས་སྐྱོང་བཟང་པོའི་དག་ཡིག་ཟ་མ་ཏོག་
གི་ནང་ལེགས་སྦྱར་གྱི་སྐད་མཆན་བུར་བཀོད་པ་རྣམས་དང་། ལི་ཤིའི་གུར་
ཁང་དུ་གསལ་བ་རྣམས་དང་། ལ་དྭགས་པ་ཨ་ཙརྱ་བསོད་ནམས་དབང་
འདུས་ཀྱིས་ཚིག་ཕྲེང་བཀོད་པ་སོགས་ནས་ཞིབ་དཔྱད་ཀྱིས་བསྒྱུར་ཁུལ་བྱས་ཏེ།
དེའི་རིང་རྟོགས་བརྗོད་དཔག་བསམ་འཁྲི་ཤིང་སྐད་གཉིས་ཤན་སྦྱར་ཉིན་ལྟར་
ཤོག་སྡེབས་རེ་ཟུང་བསྐྱར་སྦྱོང་གི་ཚུལ་དུ་ཀློག་ཁུལ་བྱས་པ་ལས། རང་རེ་ལ་
དུས་འདིར་སྐབས་སུ་བབས་པའི་ལེགས་སྦྱར་དང་བོད་སྐད་ཀྱི་ཚིག་མཛོད་
མཇལ་བདེ་ཀ་ཕྲེང་སྒྲིག་པ་ཞིག་ཀྱང་མེད་པ་ཡིད་མུག་གི་རྒྱུ་ལས་མ་འདས།
བོད་སྐད་དུ་བྲི་སྟངས་ནི། གཞི་རྩ་དགེ་འདུན་ཆོས་འཕེལ་གྱིས་མཛད་པ་དེ་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དང་ཚིག་བགྲོས་གང་མཐུན་བྱས་ཤིང་། གོ་བདེ་དང་ཀློག་བདེ་བའི་ཕྱིར་དུ་
ལོ་ཆེན་བན་དེ་དཔལ་བརྩེགས་ཀྱིས་བསྒྱུར་པར་མཛད་པ་འདུལ་བ་གཞིའི་གླེང་
གཞིའི་གཏམ་རྒྱུད་ལས་བྱུང་བ་དང་ལོ་ཆེན་ཤོང་སྟོན་དང་ལོ་ཆེན་བྱང་ཆུབ་རྩེ་
མོས་བསྒྱུར་མཛད་པ། ཀླུ་འཇིག་རྟེན་ཀུན་ཏུ་དགའ་བའི་ཟློས་གར་བྲི་སྲོལ་
ལ་གཞི་བཅོལ། ཚིག་སྣ་གང་ཐུང་ཐུང་དུ་བྲིས་པ་ལགས། ཡང་འདིར་
ནང་དུ་རང་རེའི་མདོ་དང་འདུལ་བའི་གླེང་གཞི་སོགས་སུ་འབྱུང་བའི་ཚིགས་
བཅད། བསགས་པ་ཀུན་གྱི་མཐའ་མཛད་ཅིང་།། ནས། སྐྱེ་བའི་མཐའ་
མ་འཆི་བ་ཡིན།། ཞེས་པ་དེ་རང་དང་འདྲ་བ་ཞིག་འདུག་པས། འདི་ནི་
འདུལ་བའི་གཏམ་རྒྱུད་ནང་དུའང་མི་ཞིག་ཤི་བའི་ལོ་རྒྱུས་ཀྱི་རྗེས་སུ་བསགས་
པའི་མཐའ་མ། ནས། སྐྱེ་བའི་མཐའ་མ་འཆི་བ་ཡིན།། ཞེས་བྱ་བ་ཡིན་
པས་རས་ སེར་ པོ་ དང་ དཀར་ པོ་ དང་། དམར་ པོ་ དང་། སྔོན་པོས་
གཡོགས་ཏེ་དུར་ཁྲོད་དུ་ཁྱེར་ཏོ།། ཞེས་པ་ཙམ་ལས་སྐབས་འདིར་སྟོན་པས་
གསུངས་ཞེས་པ་མི་འདུག་པས། ཚིགས་བཅད་འདི་འཕགས་ཡུལ་དུ་སྔར་
ནས་གྲགས་པ་ཞིག་ཡིན་འདྲའོ།། དེ་བཞིན་འདི་དང་འདྲ་བའི་མདོའི་ཚིགས་
བཅད་མང་པོ་ཞིག་འདས་པའི་སངས་རྒྱས་རྣམས་ཀྱིས་གསུངས་པའང་ཡོད་
འདུག་པ་ནི་འདུལ་བ་གཞིའི་ལོ་རྒྱུས་ཤིག་ཏུ། ལན་ཅིག་སྟོན་པ་དང་ཀུན་
དགའ་བོ་ལྷན་ཅིག་བྱོན་པ་ན། ཁྲོན་པ་ཞིག་གི་ཁར། བུད་མེད་གཞོན་ནུ་
མ་བྱིས་པ་ཆུང་ངུ་པང་དུ་ཐོགས་པ་ཞིག་སྐྱེས་པ་ཞིག་དང་ཕན་ཚུན་འདོད་པས་
ཡིད་ཆགས་པའི་གཏམ་སྨྲ་བ་ན། བུད་མེད་དེ་གཏམ་ལ་གཡེངས་ནས་བྱིས་
པ་དེའི་སྐེ་ལ་ཁྲོན་ཐག་བསྐོན་ཏེ་ཁྲོན་པར་བཏང་སྟེ་ཤི་བས་དེ་མྱ་ངན་གྱིས་



༄༅།།སྔོན་བརྗོད།
གདུངས་པ་ལ། སྟོན་པས། སྡུག་པ་རྣམས་ལས་མྱ་ངན་སྐྱེ།། སྡུག་པ་
རྣམས་ལས་འཇིགས་པ་སྐྱེ།། སྡུག་པ་རྣམས་ནི་ཡོངས་སྤང་ན།། མྱ་ངན་
མེད་ཅིང་འཇིགས་པ་མེད།། ཅེས་བྱ་བ་འདི་གསུངས་ནས་ཀུན་དགའ་བོ་ལ།
ཀུན་དགའ་བོ་ཚིག་འདི་སྔོན་འདས་པའི་སངས་རྒྱས་ཤིག་གིས་གསུངས་པ་ཡིན་
ལ། གྲོང་པའི་ཚིག་གི་ལྷད་ཞུགས་པ་ཡིན་ པས། འདི་མ་བརྗེད་པར་
ཟུངས་ཤིག་གསུངས་པའང་འདུག་པས། འདི་དང་འདི་འདྲའང་མང་དུ་
ཡོད་པར་སྣང་ངོ༌། ཚིགས་བཅད་འདི་ནི་རང་རེའི་བཀའ་བསྟན་གཉིས་ཀའི་
ནང་བཞུགས་པའི་ཆེད་དུ་བརྗོད་པའི་ཚོམས་དང་། འཕགས་ པ་གནས་
བརྟན་པའི་དྷམྨེ་པཱ་ལའི་ནང་དུའང་བཞུགས་སོ། རང་རེའི་ཚོམས་ཀྱི་སྡོམ་
ནང་དུ། བག་ཡོད་དེ་བཞིན་དགའ་བ་དང་།། ཞེས་གསུངས་ལ། མདོ་
དཀྱུས་སུ་ནི་བག་ཡོད་ཀྱི་རྗེས་སུ་སྡུག་པའི་ཚོམས་ཏེ་ལྔ་པའོ།། ཞེས་བྱུང་ངོ༌།།
དགའ་བའི་སྐད་དོད་ནི་ནནྡ་དང་ཨ་ནནྡ། པྲ་མོད་སོགས་ཡིན་ལ། སྡུག་
པའམ་འདོད་པའི་བརྩེ་བའམ་བརྩེ་དུང་གི་མིང་ནི་སྲི་ཡ་པྲ་ཡཱ་སྣེ་ཧ་རྒྱ་གར་ཕལ་
སྐད་ལ་ཕྲེམ་དང་མོ་ཧ་བ་ཏྲ་ཟེར་བ་དེ་ཡིན་པས། མདོ་དཀྱུས་ལ་ཞུས་དག་
མཛད་དེ། སྡུག་པར་བསྒྱུར་ཡང་། སྡོམ་གྱི་ཚིགས་བཅད་ལ་ཞུས་དག་
མཛད་རྒྱུ་ལུས་པ་འདྲའོ།། འདི་དག་ནི་ཞར་བྱུང་ངོ་།། ཡང་ཀློག་པ་པོ་
རྣམས་ནས་ངེས་ དགོས་ པ་ཞིག་ནི་ གཏམ་ རྒྱུད་སྟོད་ཆར་རཱ་ མའི་སྤུན་དགྲ་
འཇོམས་ལ། དགེ་ཆོས་རིན་པོ་ཆེ་ནས། རཱ་མའི་སྤུན་དགྲ་འཇོམས་ཤ་འུ་
གྷན་བཙུན་མོ་ཀི་ཀ་ཡིའི་བུ་ཞེས་བྲིས་གནང་འདུག་ཀྱང་། སྐབས་འགའ་
ཤས་ལ་ཐུགས་གཡེང་སྟེ་འཇིགས་སྡེ་ཞེས་འཁོད་འདུག་པས། འཇིགས་སྡེའི་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
མིང་རྒྱ་གར་དུ་བྷིམ་སེན་སྟེ། བྷིམ་འཇིགས་པ་དང་སེན་སྡེ་སྟེ། འདིའི་
སྐོར་མ་ཧཱ་བྷ་ར་ཏ་ལས་རཱ་མ་ཡ་ཎའི་ནང་དུ་མི་འབྱུང་བ་ལགས། གཏམ་རྒྱུད་
སྟོད་ཆའི་ནང་རཱ་མ་ཡཱ་ཎའི་ཀཎྜའམ་སྤྱིའི་སྡེ་ཚན་བརྒྱད་ནས་བདུན་ཚང་འདུག་
ཅིང་། ཀཎྜ་མཐའ་མ་ཨུཏྟ་ར་ཀཎྜ་ནས། ད་ནི་སི་ཏཱ་ནགས་ཚལ་ན་ཤིང་
འབྲས་འཐུས་ནས་ཟ་བར་བྱེད་དོ།། ཞེས་རཱ་མ་རང་ཉིད་ཤིང་གི་འོག་ཏུ་
ནགས་ན་གནས་པ་ལྟ་བུར་བྱེད་དོ།། ཞེས་པའི་འཕྲོ་ནས་བསྐྱངས་པ་ཡིན་ལ།
དེ་ཡང་། གྲོག་མཁར་བའི་ཀཎྜ་མཐའ་མའི་ལེའུ་ཞེ་བརྒྱད་པ་ནས་བརྒྱ་དང་
བཅུའི་བར་རྩ་ཚིག་དང་འགྲེལ་པ་ལ་བརྟེན་ནས་བསྒྱུར་ཞིང་། ལེའུ་བརྒྱ་པ་
དང༌། བརྒྱ་དང་གཅིག་གི་ནང་ཚིགས་བཅད་འགའ་ཙམ་དཀའ་ཚེགས་ཆེན་
པོས་རྩ་བ་གཞི་བཟུང་ལྟར་སྒྱུར་ཁུལ་བྱེད་དོན་ནི། དེ་གཉིས་ཀྱི་ནང་སྙན་
ངག་གི་ཉམས་དགུའི་ རྒྱན་གྱི་ནང་ཚན་དཔའ་བ་དང་། རྔམས་པ་དང་།
མི་སྡུག་པའི་རྒྱན་ལ་མཁོ་བའི་ཚིགས་བཅད་མང་ཙམ་འདུག་པས་དོན་གཉེར་
ཅན་རེ་ཟུང་ལ་ཕན་རེས་བྲིས་པ་ལགས། །
འདིར་རིག་གཞུང་རྙིང་མའི་འབྲི་སྲོལ་ལ་བརྟེན་དགོས་པ་བྱུང་བ་ལས་
རང་གི་རེ་བ་དང་མངོན་པར་འདོད་པ་ཁོ་ནའི་རྗེས་སུ་འབྲངས་ན་ནི། ཐུན་
མོང་བ་དང་མང་བ་གཙོ་ཆེ་བས་གོ་བདེའི་ཆེད་དུ་རྒྱ་གར་བའི་རང་བཞིན་པའི་
སྐད་ཧིན་དྷིའི་ནང་དུ་བྲིས་པ་ལྟར། བོད་པ་རང་བཞིན་པའི་བོད་སྐད་གོ་
བདེར་བྲིས་ན། རིམ་གྱིས་རིམ་གྱིས་རིག་གནས་ཟབ་མོའི་འབབ་སྟེགས་ལ་
བསྙེགས་པའི་ཟམ་པ་ཞིག་ཏུ་འགྱུར་ངེས་ཀྱང་འདིར་སྐབས་སུ་མ་བབས་པས་སྔ་
རབས་བའི་བྲི་སྲོལ་ལྟར་བྱས་པ་ལགས་མོད་ཀྱང་། རང་ཉིད་སྐད་རིགས་
10



༄༅།།སྔོན་བརྗོད།
དང་རིག་པའི་གནས་ལ་སྦྱངས་པ་དམན་ཞིང་བློ་གྲོས་ཀྱི་མཐུ་ཉམ་ཆུང་བ་ལ་
བརྟེན་ནས། ནོར་འཁྲུལ་ངེས་པར་ཡོད་པ་གཞིར་བཅས་པས། ཉེས་པ་ལ་
ཉེས་པར་བཤགས་ལགས་ན། རྣམ་དཔྱོད་དང་ལྡན་པའི་མཁས་པ་རྣམས་ཀྱི་
མདུན་དུ་བཟོད་པར་གསོལ་བ་ལགས། །
ཕྱག་བཅས་རཀ་ར་བཀྲས་མཐོང་།



དཀར་ཆག
བླ་མའི་ཀཎྜ། ..…………. .….…………. (1)
གཞོན་ནུའི་ཀཎྜ། ..………….
.........… ….
(10)
འཐབ་པ་མེད་པའི་ཀཎྜ། .....….…............ (21)
ནགས་ཀྱི་ཀཱཎྜ།……………………..
(30)
ཀྲིལླིནྡྷའི་ཀཎྜ། ...............…..…........(37)
ལངྐའི་ཀཎྜ། ། ........ …………....….. (47)
གཡུལ་གྱི་ཀཎྜ།…..
(55）
ཨུཏྟརའི་ཀཎྜ། .................................(78)
༄༅།།རཱ་མ་ཡཱ་ཎའི་མེ་ལོང་གི་ཀཱཎཱའི་རིམ་པ། ...………...…..... (284)



༄༅།རྒྱལ་པོ་དགའ་བྱེད་རཱ་མའི་གཏམ་རྒྱུད་རྭ་
མ་ཡཱ་ཎའི་མེ་ལོང་ཞེས་བྱ་བ་བཞུགས་སོ།།
བླ་མའི་ཀཎྜ།
༄༅།།རྒྱལ་པོ་དགའ་བྱེད་རཱ་མའི་གཏམ་རྒྱུད་རཱ་མ་ཡ་ཎའི་མེ་ལོང་ཞེས་བྱ་
བ། སངས་རྒྱས་ལ་ཕྱག་འཚལ་ལོ།། དུས་གཅིག་ན་ཀེ་ལ་ཤའི་རི་བོར་ལྷའི་
དབང་པོ་རྟག་ཞི་བ་ལ་ལྷ་མོ་པ་ར་ཝ་ཏིས་འདི་སྐད་ཅེས་གསོལ་ཏོ།། བཅོམ་
ལྡན་སྲིད་པའི་སྡུག་བསྔལ་སྒྲོལ་བའི་གྲུ། ར་གླུའི་མགོན་ལ་དད་པ་ཉག་
གཅིག་སྟེ།། རྣམ་པ་གཞན་དང་དག་པ་གཞན་དག་གིས།། ཞི་བའི་རྒྱ་མཚོ་
རྙེད་པ་དགའ་མ་མཆིས།། ར་གླུའི་མགོན་པོ་དགའ་བྱེད་གང་ལགས་པ།།
བདུན་གཉིས་འཇིག་རྟེན་དག་གི་དབང་ཕྱུག་སྟེ།། ལྷ་ཡི་གཙོ་བོ་དཔལ་མོའི་
བདག་མོ་ཉིད།། སྲིད་པའི་ཉེས་པ་ཀུན་ལས་རྒྱལ་བ་ལགས། འོ་ན་གང་
སླད་ཡབ་ཀྱི་བཀའ་ལུང་གིས།། རང་གི་ཕོ་བྲང་དག་ལས་བསྐྲད་བགྱིས་ཤིང་།།
མཛེས་མས་བོར་བའི་བས་མཐའི་ནགས་ཚལ་དུ།། མི་བཟད་བྲལ་བའི་གདུང་
བ་ཅི་སླད་ཐོབ།། ཅི་ཡི་སླད་དུ་ལངྐའི་དབང་ཕྱུག་གིས།། ནོངས་པ་འགའ་
མེད་འཁོན་གྱི་སྐབས་དག་བཙལ།། སྲིད་པའི་སྐྱོན་བྱུང་འདི་དག་ཅི་ཞིག་
ཅེས།། མགོན་ པོ་ དག་ ལ་ དོགས་ པའི་ ཕྱོགས་ འདི་ མཆིས།། གང་ གི་



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
མཚུངས་མེད་སྤྱོད་པ་འཇིག་རྟེན་འདིར།། དཔལ་དང་ངོ་མཚར་གྲགས་པའི་
གཏེར་གྱུར་པས།། ར་གླུའི་རིགས་ཀྱི་ཐིག་ལེ་རཱ་མ་ཡི།། བྱུང་བའི་མཐའ་
ཡང་དེ་ རིང་ མཉན་ པར་ འདོད།། ཅེས་ཞུས་ པའི་ ལན་ དུ། ཞི་ བས་
གསུངས་པ། ལྷ་མོ་ཁྱོད་ཉོན་དགའ་བྱེད་ཟླ་བ་ནི།། ཏ་ལ་ཨ་ཏ་ལ་སོགས་
བཅུ་བཞི་ཡི།། བདུན་གཉིས་འཇིག་རྟེན་དག་གི་མངའ་བདག་སྟེ།། ས་
གསུམ་རྣམ་འདྲེན་ཕྱག་ན་འཁོར་ལོ་ཅན།། འཛམ་གླིང་སྐྱེ་རྒུའི་འདྲེན་པར་
བྱོན་པ་ཉིད།། འོན་ཀྱང་དམ་པ་མིན་པའི་བློ་ཅན་གྱི།། སྐྱེ་བོ་དག་ལ་ཅི་
ཡང་སྣང་བ་སྟེ།། ཅི་ལྟར་ཀླད་ཡུ་འཁོར་བའི་མི་དག་ལ།། ཕྱོགས་ཀྱི་རི་ཀུན་
རྒྱུགས་པར་སྣང་བ་བཞིན།། དཔེར་ན་སྣ་ཚོགས་སྤྲིན་གྱིས་བསྒྲིབས་པ་ན།།
ཉི་མའི་འོད་ཀྱང་མི་སྡུག་ལྟར་མཐོང་བ། དེ་བཞིན་མ་དག་བློ་ཅན་སྐྱེ་བོ་ལ།།
ར་གླུའི་མགོན་གྱི་རོལ་པ་ཅིར་ཡང་མཐོང་། གང་གི་ཚེ། དགའ་བྱེད་ཟླ་བ་
ཉིད་བརྟན་པ་དང་། གཡོ་བའི་དངོས་པོ་ཐམས་ཅད་ཀྱི་དོན་དམ་པའི་རང་
བཞིན་གཅིག་པུར་གྱུར་པའི། མཆོག་གི་ཚངས་པ་བདག་ཉིད་ཆེན་པོ་དང་།
ངོ་བོ་ཐ་མི་དད་པར་ཀུན་ཏུ་རྟོག་པའི་སྤྱོད་ཡུལ་མ་ཡིན་པ་ཉིད་ན་བཞུགས་པ་
དེའི་ཚེ་བརྒྱད་པ་སའི་འཇིག་རྟེན་དུ། རིའི་རྒྱལ་པོ་ཁ་བ་ཅན་ན། དྲང་
སྲོང་པུ་ལ་སྐྱ་ཞེས་བྱ་བ་བསམ་གཏན་བྱེད་ཅིང་གནས་པ་ལས། ཀེ་ལ་ཤ་ན་
སྤྱོད་པའི་ལྷའི་བུ་མོ་རབ་ཏུ་མང་པོ་དག་ཉི་མ་རེ་ཞིང་བསྟི་གནས་སུ་ལྷགས་ཏེ་
རྩེད་འཇོ་སྣ་ཚོགས་བྱེད་ཅིང་མཐོ་བརྩམས་[འཚམ]པ་ལས། དེ་སེམས་རྩེ་
གཅིག་པ་ཉིད་ཀྱི་བར་ཆད་དུ་གྱུར་པས་ཡིད་ཕྱུངས་ཏེ། དེང་ཕན་ཆད་བུད་
མེད་གང་དག་བདག་ལ་བལྟ་བ་དེ་དག་མངལ་སྦྲུམ་པར་གྱུར་ཅིག་ཅེས་དམོད་



༄༅།།བླ་མའི་ཀཎྜ།
པ་བོར་བ་དང་། ལྷ་མོ་དེ་དག་ཀྱང་ཕྱི་མིག་མི་བལྟ་བར་བྲོས་སོ།། དུམ་བུ་
གསུམ་པའི་བུ་མོ་རྒྱུས་མེད་པར་བསྟི་གནས་དང་ཉེ་བར་འགྲོ་བ་ལས། དྲང་
སྲོང་དེ་མཐོང་བ་ཙམ་ན་མངལ་ཐོབ་སྟེ། དེ་སྦྲུམ་མར་གྱུར་ནས་ཤིན་ཏུ་མྱ་
ངན་བྱེད་ཅིང་གནས་པ་ན། ཕས་མཐོང་ནས་དྲང་སྲོང་གི་མཐུར་ཤེས་ཏེ།
བུ་མོ་དེ་པུ་ལ་སྐུའི་ཐད་དུ་ཁྲིད་ནས་འདི་ཁྱོད་ལས་མངལ་ཐོབ་པས་ཆུང་མར་
མཛོད་ཅིག་སྨྲས་པས། དེས་ཀྱང་བླངས་སོ།། ཟླ་བ་རྫོགས་པ་ན་བུ་གསེར་
གྱི་ཁ་དོག་ཅན་ཞིག་སྐྱེས་ཏེ། རྣམ་ཐོས་བུ་ཞེས་བྱ་བར་མིང་དུ་བཏགས་སོ།།
དེ་ཆེར་སྐྱེས་པ་ན་དྲང་སྲོང་བྷ་ར་དྷ་ཛའི་བུ་མོ་ཞིག་ཆུང་མར་བླངས་ནས།
དེ་དང་ལྷན་ཅིག་ཏུ་རྩེ་བར་བྱེད་པ་ལས། ཀུ་བེ་ར་སྐྱེས་སོ།། ཀུ་བེ་ར་ཆེར་
སྐྱེས་པ་ན་ཚངས་པ་མཉེས་པར་བྱས་པས་ནོར་བདག་ཏུ་བསྐོས་ཤིང་། མེ་
ཏོག་གི་འདོ་ལི་ནམ་མཁར་འགྲོ་བ་ཞིག་ཀྱང་བྱིན་ཏོ།། དེ་མེ་ཏོག་གི་ཕྱོགས་ལ་
ཞོན་ཏེ་རང་གི་ཕའི་ཐད་དུ་སོང་ནས། ཚངས་པ་གྲུབ་སྟེ་བདག་ལ་མཆོག་
འདི་དག་ཐོབ་ཟིན་གྱི་འོན་ཀྱང་གནས་མ་མཆིས་སོ་སྨྲས་པས། ཕས་ཅུང་
ཟད་བསམ་སྟེ་སྨྲས་པ། འདི་ལྟར་ལངྐའི་གྲོང་ཁྱེར་འདི་ནི་བི་ཤྭ་ཀརྨས་སྲིན་
པོ་དག་གི་ཆེད་དུ་བྱས་ཏེ། སའི་སྟེང་གི་གྲོང་ཁྱེར་ཀུན་གྱི་ནང་ནས་ཡིད་དུ་
འོང་བ་ཡིན་ན། འོན་ཀྱང་ད་ལྟ་སྲིན་པོ་དག་ཁྱབ་འཇུག་གི་གནོད་པ་ལ་
འཇིགས་པས་རྟག་ཏུ་ས་འོག་ཏུ་སྡོད་ཅིང་། གྲོང་ཁྱེར་སྟོང་པར་སྣང་བས་
དེར་སོང་ཞིག་དེས་ཀྱང་དགའ་ནས་ལངྐའི་ཡུལ་དུ་སོང་སྟེ་རང་ཉིད་གཡོག་དང་
བཅས་པས་ལངྐ་པུ་རི་འཛིན་ཅིང་འཁོད་དོ།།
སྲིན་མོ་སུ་མཱ་ལི་ལ་བུ་མོ་ཀེ་ཀི་ཡི་ཞེས་བྱ་བ་ཞིག་ཡོད་དེ། དེ་ལྟད་མོའི་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རང་བཞིན་ཅན་ཞིག་པས་ཕ་ལ་ཡང་ཡང་གསོལ་བ་བཏབ་སྟེ་བདག་ས་སྟེང་གི་
འཇིག་རྟེན་བལྟམས་པར་འདོད་དོ་སྨྲས་པས། དེས་བུ་མོ་ཕྲག་པར་ཁྱེར་ཏེ་
འཛམ་བུའི་གླིང་ཀུན་ཏུ་བསྐོར་ཏོ།། ཇི་ཙམ་ན་དེ་དག་ཀུ་བེ་ར་མེ་ཏོག་གི་
འདོ་ལི་ལ་ཞོན་ཅིང་སྤྲིན་བཞིན་དུ་ནམ་མཁའ་ལ་འགྲོ་བ་མཐོང་ནས། དེ་
ཤིན་ཏུ་ཡིད་འཕྲོག་ནས་ཕ་ལ་དྲིས་པ། སྐྱེས་བུ་སྐལ་བ་བཟང་པོ་འདི་སུ་ཞིག་
དེས་སྨྲས་པ། འདི་ནི་རྣམ་ཐོས་སྲས་ཀྱི་བུ་ཡིན་ཏེ། ཚངས་པ་གྲུབ་ནས་
མཆོག་ཐོབ་པ་ཡིན་ནོ།། འོ་ན་བདག་ཅག་ལ་ཡང་འདི་ལྟ་བུ་འབྱུང་བའི་
ཐབས་འགའ་ཡོད་དམ་ཞེས་དྲིས་པ་ན། དེས་ཡོད་དེ་ཁྱོད་ཀྱང་རྣམ་ཐོས་ཀྱི་
སྲས་ལ་མཆོག་བསླངས་ཏེ་བུ་ཐོབ་ན་དེ་དག་གིས་ཀྱང་འདི་ལྟ་བུ་སྒྲུབ་པར་ནུས་
སོ།། དེས་བུ་འདོད་པས་གློ་བུར་དུ་གདུངས་ཏེ་མྱུར་དུ་ལྕང་ལོ་ཅན་དུ་སོང་
ནས་རྣམ་ཐོས་ཀྱི་བུའི་ཞབས་ལ་ཕྱག་འཚལ་ཅིང་མཐའ་ཅིག་ཏུ་སོང་སྟེ་གདོང་
སྨད་ནས་ས་ལ་རི་མོ་འབྲི་ཞིང་འཁོད་དོ།། རྣམ་ཐོས་ཀྱི་བུས་མཐོང་ནས་བུ་མོ་
ཅི་འདོད་དྲིས་པ་ན་དེ་ངོ་ཚ་བས་སྤོབས་པ་མེད་པར་སྡོད་པ་མཐོང་ནས་བསམ་
པ་ན་བུ་འདོད་པར་ཤེས་ཏེ་སྨྲས་པ། ཀྱེ་མ་བུ་མོ་ཁྱོད་དུས་མ་ཡིན་པ་ལ་
འོངས་ཀྱི། འོན་ཀྱང་ཁྱོད་ལ་བུ་མཚན་ངན་པ་སྟོབས་དང་དཔའ་བས་འཇིག་
རྟེན་གནོན་པ་གཉིས་ཤིག་འབྱུང་བར་འགྱུར་རོ།། དེ་ཐོས་ནས་དེ་མྱ་ངན་
གྱིས་གདུངས་བཞིན་དུ་སྨྲས་པ། འོ་ན་གལ་ཏེ་ཁྱོད་དགྱེས་ན། ཉི་མ་
གཞན་ལ་བུ་ཚ་ལེགས་པ་གསུམ་པ་ཞིག་ཀྱང་སྩོལ་འཚལ་ལོ།། དེས་ཀྱང་སྙིང་
བརྩེ་བས་ཁས་བླངས་ཏེ་སྦྱིན་ནོ།། དེ་ལྟར་མཆོག་ཐོབ་ནས་རིང་པོར་མ་ལོན་
པ་ན། དེ་ལ་བུ་དག་བཙས་པར་གྱུར་ཏེ། ཐུ་བོ་ནི་མགོ་བཅུ་དང་ལག་པ་ཉི་



༄༅།།བླ་མའི་ཀཎྜ།
ཤུ་ཚང་བ་ཞིག་སྐྱེས་ཏེ། སྐྱེས་པ་ན་ས་ཡང་འུར་ཆོམ་དུ་གཡོས་པར་གྱུར་པས་
སྒྲ་སྒྲོག་ཞེས་བྱ་བར་མིང་དུ་བཏགས་སོ།། གཉིས་པ་ཡང་སེན་མོ་གཟེངས་
རིང་བ་ཞིག་བཙས་ཏེ། ཀུམྦྷ་ཀརྣ་བུམ་སྣ་ཞེས་བྱ་བར་མིང་དུ་གཏགས་སོ།།
ཐ་ཆུང་ནི་བཀྲ་ཤིས་པའི་མཚན་དང་ལྡན་པ་སྐྱེས་ཏེ་བི་བྷི་ཥ་ཎའོ།། དེ་དག་
ཀུ་བེ་ར་དང་ཡང་ཕྱེད་ཀྱི་སྤུན་ དུ་གྱུར་པས་ལྷན་ ཅིག་ ཏུ་རྩེ་ཞིང་འཁོད་དོ།།
ཀུ་བེ་ར་ནི་མེ་ཏོག་གི་འདོ་ལི་ལ་ཞོན་ཅིང་དུས་དང་དུས་སུ་འཛམ་བུ་གླིང་གི་
ལྗོངས་དང་ཡུལ་འཁོར་དག་ཀྱང་བལྟ་བར་བྱེད་ལ། རང་གི་ཕའི་དྲུང་དུ་
ཡང་ཡང་འགྲོ་ཞིང་ཕས་ཀྱང་དེ་ལ་ཤིན་ཏུ་བྱམས་པར་མཐོང་ནས་ཀེ་ཀི་ཡི་ཕྲག་
དོག་པར་གྱུར་ཏེ། བུ་རྣམས་ལ་སྨྲས་པ། འདིས་གང་ཅུང་ཟད་ཐོབ་པ་
འདི་དག་ནི་ཚངས་པ་སྒྲུབ་པ་ལས་གྱུར་གྱི། ཁྱོད་ཅག་ཀྱང་བརྟུལ་བ་བསྐྱེད་
ལ་ཚངས་པ་མཉེས་པར་གྱིས་ཤིག དེ་དག་ཀྱང་མ་ལ་མཉན་ཏེ་རི་བོ་རྟ་བ་
ལང་གི་རྣ་བར་སོང་སྟེ་ཚངས་པའི་རྣལ་འབྱོར་ལ་བརྩོན་ཏོ།། སྐྱེས་བུ་མ་
རུངས་པ་དག་ནི་ཚངས་པའི་གྲུབ་པ་ཐོབ་དཀའ་བར་ཤེས་ཏེ་སྒྲ་སྒྲོག་ང་རྒྱལ་
གྱིས་བསྒོམས་ཤིང་། ལོ་ཁྲི་ཁྲག་རེ་རེ་འདས་པ་ན། རང་གི་མགོ་བོ་རེ་རེ་
བཅད་ནས་སྦྱིན་སྲེག་ ཏུ་ཕུལ་ལོ།། མཐར་གྱིས་མགོ་བོ་དགུ་པོ་དག་བཅད་
ནས། ད་དུང་ཡང་མ་གྲུབ་སྟེ། བཅུ་པ་ཡང་གཅོད་པར་བརྩམས་པས།
ཚངས་པས་སྙིང་རྗེ་ནས་འོངས་ཏེ་ཅི་འདོད་དྲིས་པས། འཆི་མེད་འདོད་དོ་
ཞེས་སྨྲས་པས་དེས་ཀྱང་བསྩལ་ཏོ། །
ཀུམྦྷ་ཀན་ཡང་ལོ་སྟོང་ཕྲག་བཅུ་སྙེད་བསྒོམས་པས་གྲུབ་སྟེ་ཚངས་པ་
འོངས་པས། དེ་འཇིགས་པས་བརྟབ་ཏེ་ ཅི་ཡང་སྨྲ་མ་ནུས་པར། བདག་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལན་གཅིག་གིས་ཟླ་བ་དྲུག་ཉིད་གཉིད་ཁུགས་པར་འགྱུར་བ་འདོད་དོ་སྨྲས་པས།
དེ་ཡང་བྱིན་ཏོ།།
བི་བྷི་ཥ་ན་ནི་དགེ་བའི་བསམ་པ་ཅན་ཡིན་པས། ལོ་ལྔ་སྟོང་སྙེད་ན་
གྲུབ་སྟེ། ཚེ་བསྐལ་བར་མཉམ་པ་དང་། ཆོས་ལ་ རྗེས་ སུ་ འཇུག་ པའི་
སེམས་བསླངས་པ་དེ་ཡང་བསྩལ་ཏོ།། དེར་སྤུན་རྣམས་དོན་གྲུབ་ནས་ཡུལ་
དུ་སླར་ལོག་པ་དང་སྲིན་པོ་དག་གིས་མཐོང་ནས་ཤིན་ཏུ་དགའ་སྟེ་ སྨྲས་པ།
བདག་ཅག་ཡུན་ཇི་སྲིད་དུ་སྲིན་བུ་ལྟར་ས་འོག་ཏུ་ཡིབ་ཅིང་བསྡད་ན། ད་ནི་
ཁྱེད་རྣམས་འདི་ལྟ་བུའི་གྲུབ་པ་དག་ཐོབ་པས། བདག་ཅག་གི་གྲོང་ཁྱེར་དུ་
སླར་འཇུག་པར་བྱ་ཡི། རྒྱལ་པོ་དག་ནི་གཉེན་ལ་བལྟ་བ་ཡིན་པས་ཀུ་བེ་ར་
ལས་སླར་བླངས་པས་རིགས་སོ།། །
དེ་དག་གིས་ཀྱང་མཉན་ཏེ། ཀུ་བེ་ར་ལ་ཕོ་ཉ་ལན་གཉིས་སམ་གསུམ་
དུ་བཏང་སྟེ། བདག་ལ་ལངྐ་པུ་རི་སླར་དགོས་སོ་སྨྲས་པས། དེས་ཀྱང་
སྤུན་སྡུག་པ་ཕ་རོལ་གནོན་པར་ཤེས་ཏེ། གྲོང་ཁྱེར་སྤངས་ནས་རི་བོ་ཁ་བ་
ཅན་དུ་སོང་སྟེ་རྣལ་འབྱོར་ལ་བརྩོན་ཞིང་གནས་སོ།། སྒྲ་སྒྲོག་སྡེ་དང་བཅས་
པས་ལངྐའི་ཡུལ་བཟུང་ཞིང་། འཕྲུལ་སྦྱིན་གྱི་བུ་མོ་མྱོས་བྱེད་མ་ཞེས་བྱ་བ་
ཆུང་མར་བླངས་ནས། དེ་དང་ལྷན་ཅིག་ཏུ་རྩེ་ཞིང་དགའ་མགུར་སྤྱོད་པར་
བྱེད་པ་ལས་བུ་ཞིག་བཙས་ཏེ། དེ་ཆུང་ངུ་ཉིད་ན་ངུས་པའི་ང་རོ་ཡང་འབྲུག་
གི་སྒྲ་ལྟ་བུར་ཕྱུང་ སྟེ། སྤྲིན་གྱི་སྒྲ་ཅན་ཞེས་བྱ་བར་མིང་དུ་བཏགས་སོ།།
ཀུམྦྷ་ཀཎ་ཡང་སྔོན་གྱི་མཆོག་ཐོབ་པ་དང་རྗེས་སུ་མཐུན་པར་རྟག་ཏུ་གཉིད་བྲོ་
བར་གྱུར་པ་ལས། སྤུན་ལས་ས་བླངས་ཏེ་དབེན་པའི་ཕྱོགས་སུ་ཕུག་པ་ཆེན་



༄༅།།བླ་མའི་ཀཎྜ།
པོ་བྱས་ཤིང་། དེ་ན་རྟག་ཏུ་གཉིད་ལོག་སྟེ་སྡོད་དོ།། སྒྲ་སྒྲོག་འཇིག་རྟེན་
ཀུན་ལས་རྒྱལ་བར་བྱའོ་སྙམ་སྟེ་ལྷ་རྣམས་ལ་གཡུལ་བྱེད་པར་བརྩམས་པ་ན།
སྤུན་ཀུ་བེ་རས་ལན་མང་དུ་བཀག་པ་དང་། དེ་ཁྲོས་ནས་སྤུན་དང་འཐབ་
པས་རྒྱལ་ཏེ། མེ་ཏོག་གི་འདོ་ལི་ཡང་འཕྲོགས་སོ།། སླར་གཤིན་རྗེ་དང་
འཐབ་པས་དེ་ལས་ཀྱང་རྒྱལ་ལོ།། ཆུ་ལྷ་དང་འཐབ་པས་དེ་ལས་ཀྱང་རྒྱལ་ལོ།།
ང་རྒྱལ་གྱིས་དབང་པོ་དག་དང་འཐབ་ཏུ་ཕྱིན་པས། མ་ཐུབ་པར་དེ་དག་
གིས་སྒྲ་སྒྲོག་བཅིངས་སོ།། སྤྲིན་གྱི་སྒྲ་ཅན་གྱིས་ཕ་བཙོན་དུ་བཅིངས་པ་ཐོས་
ནས་ཁྲོས་ཏེ་དཔུང་དང་བཅས་པར་ལྷ་ཡུལ་དུ་སོང་སྟེ། དབང་པོ་དག་དང་
གཡུལ་བཀྱེས་པས་ཚེགས་མེད་པར་ ཕམ་སྟེ་ཕ་འཕྲོགས་ཤིང༌། དབང་པོ་
རྣམས་ཀྱང་བཅིངས་ཏེ་ལངྐའི་ཡུལ་དུ་འཁྲིད་པར་བརྩམས་པ་ན། ཚངས་
པའི་བཀས་གྲོལ་ནས་བཏང་ངོ་།། དབང་པོ་དག་ལས་རྒྱལ་བར་གྱུར་པ་དེ་
ཕྱིན་ཆད་དེ་ལ་ཨནྡྲ་ཛི་ཏ་ཞེས་བྱ་བར་གྲགས་སོ།།
ཉི་མ་གཅིག་སྒྲ་སྒྲོག་སྟོབས་ཀྱིས་དྲེགས་པས་རི་བོ་གངས་ཅན་གྱི་ལྗིད་
ཚད་བལྟ་བའི་ཕྱིར་གྱེན་དུ་བཏེགས་པས་དྲང་སྲོང་དེ་ན་གནས་པ་དག་ཤིན་ཏུ་
བྲེད་ནས་རྣལ་འབྱོར་གྱི་བར་ཆད་དུ་གྱུར་པས། དགའ་བའི་དབང་ཕྱུག་ཁྲོས་
ཏེ་ཁྱོད་མི་དང་སྤྲེའུ་དག་གིས་གསོད་པར་གྱུར་ཅིག་ཅེས་དམོད་པ་བཏབ་བོ།།
དེའི་ཚེ་འཛམ་བུ་གླིང་གི་ས་ཆེན་པོ་འདི་སྲིན་པོ་དག་གི་དབང་དུ་བྱས་ཏེ།
སྡིག་པའི་ལས་སྣ་ཚོགས་བྱས་པས། སའི་ལྷ་མོ་ཚངས་པའི་དྲུང་དུ་ཕྱིན་ཏེ་
སྲིན་པོ་དག་གིས་འདི་ལྟ་བུའི་སྡིག་པའི་ལས་མི་བཟད་པ་བྱས་པས། ས་ཆེན་
པོ་འདི་བདག་གིས་ཐེག་པར་མི་ནུས་སོ་ཞེས་ངུས་པས། དེས་ཀྱང་སྙིང་རྗེ་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ནས་རི་བོ་སུ་མེ་རུ་ལ་སོང་སྟེ། དཔག་ཚད་བཞི་བརྒྱའི་ལུས་སུ་བྱས་ནས།
མཆོག་གི་ཚངས་པ་ཁྱབ་འཇུག་ཆེན་པོ་ལ་འཇིག་རྟེན་སྐྱོབ་པའི་ཕྱིར་དུ་གསོལ་
བ་བཏབ་པས། དད་པའི་ཤུགས་ཀྱིས་མིག་ནས་མཆི་མའི་ཐིག་པ་དག་ཕྱུངས་
ཏེ་འཐོར་བ་ སྤྲེའུ་དག་ ཏུ་ གྱུར་ཏོ།། ཁྱབ་འཇུག་ གིས་ཀྱང་ཚངས་ པ་ ལ་
དགོངས་ཏེ། རང་ཉིད་འཛམ་བུ་གླིང་དུ་ཤིང་རྟ་བཅུ་པའི་སྲས་རཱ་མ་དང་།
དཔལ་མོ་ཛ་ན་ཀའི་བུ་མོ་སི་ཏར་སྤྲུལ་ཞིང་། དབང་པོ་རྣམས་ཀྱང་གྲོགས་
བྱེད་པའི་སྤྲེའུ་དག་ ཏུ་སྐྱེས་ནས་སྒྲ་སྒྲོག་དང་སྲིན་པོ་རྣམས་འདུལ་བར་ཞལ་
གྱིས་བཞེས་ སོ།། ཚངས་ པས་ སྤྲེའུ་རྣམས་ ལ་ བཟའ་ ཤིང་ གི་ ར་ བ་ དང་།
རྫིང་བུ་དག་བྱིན་ནས་སྡོད་དུ་བཅུག་པ་ལས། ཉིན་མོ་གཅིག་དེ་དག་གི་
དཔའ་བོ་དག་ཅིག་ཁྲོན་པར་ཆུ་འཐུང་བ་ན། རང་གི་གཟུགས་བརྙན་མཐོང་
ནས་ཁྲོས་ཏེ་ཁྲོན་པར་མཆོངས་པས་ཅི་ཡང་མ་རྙེད་པར་སླར་ཕྱུང་པ་དང་།
ཚངས་པའི་གནས་པ་ལས་ཉམས་པས། ལུས་ལ་བུད་མེད་ཀྱི་མཚན་མ་དག་
བྱུང་བར་གྱུར་པ་དབང་པོས་མཐོང་ནས་དགའ་མགུར་སྤྱད་དོ།། དེ་མངལ་
སྦྲུམ་པར་གྱུར་པ་ལས། མི་རིང་བར་བུ་བཙས་པ་ནི་ཁ་ལི་སྟེ་ཕས་ལྷ་ཡུལ་དུ་
ཁྲིད་དོ།། སླར་ཡང་ཉི་མ་དང་འདུས་པ་ལས་མགྲིན་བཟང་བཙས་སོ།། བུ་
མོ་ཨཉྫན་ན་(མི་མོ་ཡིན་ཟེར་)བྱ་བ་ཟླ་མཚན་གྱིས་ཁྲུས་བྱས་ཏེ་འོངས་པ་ན།
སྐྱེས་པ་འདོད་པའི་སེམས་བྱུང་བ་དང་། རླུང་ཕྲ་མོ་ཞིག་མངལ་སྒོ་ནས་
ཞུགས་ཏེ་རོ་ཡང་མྱངས་སོ།། དེ་མངལ་ཐོབ་སྟེ་མི་རིང་བར་བུ་བཙས་པ་ནི་ཧ་
ནུ་མཱནྡྲ་ སྟེ་འཇིག་རྟེན་ན་སྟོབས་དང་དཔའ་བའི་དབང་ཕྱུག་ ཏུ་ གྲགས་ སོ།།
ཉི་མ་འོངས་ནས་རང་གི་བུ་དང་ལྷན་ཅིག་ཧ་ནུ་མཱནྡྲ་ཡང་སྲུང་མར་ཁྲིད་དེ།



༄༅།།བླ་མའི་ཀཎྜ།
དེ་གཉིས་ཉི་མའི་འཇིག་རྟེན་དུ་སོང་ངོ༌།། མགྲིན་བཟང་དང་བཱ་ལི་ཆེར་སྐྱེས་
པ་ན་ཚངས་པ་ལ་གནས་སློང་དུ་ཕྱིན་པས། དེ་ཡང་ལངྐ་པུ་རིར་ཕྱིན་ཏེ་གླིང་
བདུན་གྱི་སྤྲེའུའི་རྒྱལ་པོར་དབང་བསྐུར་ཅིང་། མ་འོངས་པ་ན་ར་གྲུ་ན་ཐའི་
གྲོགས་བྱེད་དགོས་པར་བཀའ་བསྩལ་ཏོ།། སྒྲ་སྒྲོག་གིས་འབའ་ལི་ལ་མཐོ་
འཚམ་པ་ན། དེས་སྒྲ་སྒྲོག་གི་རྐང་པ་གཉིས་ནས་བཟུང་སྟེ་རྒྱ་མཚོ་བཞི་
བསྐོར་བས་དེ་འཇིགས་པས་གྲོགས་སུ་ཁས་བླངས་ཏེ་དཀྲོལ་ལོ།། སྒྲ་སྒྲོག་
གིས་ལྷའི་མཐུ་ཉམས་འོག་ཏུ་མ་ཚུད་དེ་བྲམ་ཟེ་སནྣ་ཀུ་མཱ་ར་ལ་དྲིས་པ། བྲམ་
ཟེ་ས་ལ་སྤྱོད་པ་འགའ་ཞིག་ལྷ་དག་ལ་གཡུལ་བྱས་ནས་གཞོམ་པར་ནུས་པ་ཡོད་
དམ། དེས་སྨྲས་པ་གཡུལ་བྱེད་པར་ནུས་ཀྱི། གཞོམ་པ་ནི་མ་ཡིན་ནོ།།
འོ་ན་ལྷས་བསད་པ་དག་གི་འགྲོ་བ་གང་དུ་མཆིས། ལྷ་ཁོ་ནར་རོ།། སླར་
ལྡོག་པ་ཡོད་དམ། ཡོད་དེ་སྐྱེས་པ་གཞན་དུ་ནི་འཇིག་རྟེན་གཞན་དུ་འཁོར་
བར་འགྱུར་རོ།། འོ་ན་ཧ་རིས་བསད་པ་གང་དུ་མཆི། གང་དུ་ཡང་མི་མཆི་
ཡི་གྲོལ་བ་ཉིད་ཐོབ་པར་འགྱུར་རོ།། དེར་སྒྲ་སྒྲོག་ལྷ་ལ་གཡུལ་བྱེད་པ་ཁོ་ན་
མཆོག་ཡིན་ནོ་སྙམ་དུ་རྗེས་སུ་སེམས་ཤིང་སྡོད་དོ།། བླ་མའི་ཀཎྜ་རྫོགས་སོ།།



གཞོན་ནུའི་ཀཎྜ།
མི་འགྱུར་བའི་བྱེད་པ་པོ་བཞེད་པ་འཇུག་པ་ཙམ་གྱི་རྗེས་སུ་འགྲོ་བའི་
འཇིག་རྟེན་འདི་ན་རྒྱུ་མེད་པ་འགའ་ཡང་ཡོད་པ་མ་ཡིན་ཏེ། མཆོག་གི་
ཚངས་པ་ཁྱབ་འཇུག་ཆེན་པོའི་ལྟེ་བའི་པདྨ་ལས་ནི་ཚངས་པ་སྐྱེས་སོ།། དེ་
ལས་འོད་ཟེར་ཅན་སྐྱེས་སོ། དེ་ལས་འོད་སྲུང་ངོ་།། དེ་ལས་ ཉི་མའོ།།
དེ་ལ་ཝི་ཝ་སཱ་ཏ་མ་ནུའོ།། དེ་ལས་ཨི་ཀྵ་ཏ་ཝ་ཀུའོ།། (བུ་ར་མ་ཤིང་པ།) དེ་
ལས་ཝི་ཀུའོ། དེ་ལས་པུ་ར་མ་ཛ་ཡའོ།། དེ་ལས་ཨ་ནེ་ནའོ།། དེ་ལས་དྲི་
ཐུའོ།། དེ་ལས་ལྡི་ཤུ་ར་མ་དྷིའོ།། དེ་ལས་ཙནྡའོ། དེ་ལས་ཡུ་ཝ་ན་ཤུའོ།།
དེ་ལས་ཤྭ་བ་ཎ།(མཉན་དུ་ཡོད་པ་སྟེ་གྲོང་ཁྱེར་དེ་ཡང་འདིས་བརྩིགས་སོ་ཞེས་སྨྲ།)
དེ་ལས་པྲ་ཧ་ད་ཤུའོ།། དེ་ལས་ཀུ་ཝ་ལ་ཡ་ཤཱའོ།། དེ་ལས་དྲི་ཌ་ཤུའོ།། དེ་
ལས་ཧརྱ་ཤུའོ།།(འཕྲོག་བྱེད་རྟ།) དེ་ལས་ནི་ཀུམ་བྷའོ།། དེ་ལས་བརྡ་རྣ་
ཤུའོ།། དེ་ལས་ཀྲི་ཧྭ་ཤུའོ།། དེ་ལས་སེ་ན་རྫི་ཏ། (སྡེ་ལས་ རྒྱལ་བའོ།)
དེ་ལས་ཧཱ་རཱི་ཏའོ། དེ་ལས་དྲ་དྲི་སྩའོ།། དེ་ལས་ཨ་ན་ར་རའོ།། (ནགས་
གནས་སོ།) དེ་ལས་ཧརྱ་ཤུ་གཉིས་པའོ།། དེ་ལས་ཨ་རུ་ཎའོ།། (དམར་བུ།)
དེ་ལས་ནི་བ་མ་དྷ་ནའོ།། དེ་ལས་ཏྲ་ཤ་ཀུ་མ་མོ།།(ཕུར་བུ་གསུམ་པ།) དེ་ལས་
ཧ་རེ་ཤཱ་ན་པྲའོ།། དེ་ལས་རོ་ཧི་ཏའོ།(དམར་པོ།) དེ་ལས་ཧ་རི་ཏའོ།།(ལྗང་
10



༄༅།།གཞོན་ནུའི་ཀཎྜ། །
ཁུ།) དེ་ལས་ཙམྦའོ།། དེ་ལས་སུ་དེ་ཝའོ།། (ལྷ་བཟང་།) དེ་ལས་བི་ཛ་
ཡའོ།། དེ་ལས་བྷ་ཏུ་ཀའོ།། དེ་ལས་བཱ་ཧུ་ཀའོ།།(དཔུང་ལྡན།) དེ་ལས་ལྡི་
དྲ་ཀའོ།། དེ་ལས་ས་ག་རའོ། (དུག་ ཅན།) དེ་ལས་ཨ་ས་མོ་ཛ་སའོ།། (མི་
མཉམ་སྐྱེད།) དེ་ལས་ཨ་མ་ཤུ་མཱ་ན་མའོ།། (འོད་ལྡན།) དེ་ལས་དི་ལཱི་པའོ།།
དེ་ལས་བྷ་གི་རཱ་ཐའོ།( སྐལ་ལྡན་ཤིང་རྟ།) དེ་ལས་ཤུ་ཏའོ།། དེ་ལས་ན་བྷའོ།།
(ལྟེ་བའོ།) དེ་ས་ཨ་པ་རའོ།། དེ་ལས་བིནྡྷ་དཱི་པའོ།། དེ་ལས་ཨ་ཡུ་ཏ་
ཕུའོ།(ཚེ་ལྡན་བུ་ཚེམ།) དེ་ལས་རི་ཏུ་པ་ཎའོ།།(དུས་ཀྱི་ལོ་མ།) དེ་ལས་སརྦ་
ཀཱ་མའོ།།(ཀུན་འདོད།) དེ་ལས་སོ་དཱ་སའོ།། (འཁོལ་བཟང་།) དེ་ལས་སོ་དཱའོ།།
(འཁོལ་བཟང་བུ།) དེ་ལས་ཨཟླ་ཀའོ།།(རྡོ་ཅན།) དེ་ལས་ནཱ་རི་ཀ་ཝ་ཙའོ།།
(བུ་མོའི་གོ་ཆའོ།) དེ་ལས་ད་ཤ་ར་ཐའོ།། དེ་ལས་ཨི་ཊ་ཝི་ཊའོ།། དེ་ལས་
ལི་ཤཱ་ས་ཧའོ།། (གྲོགས་བཅས།) དེ་ལས་ཁ་ཊཾ་གའོ།། དེ་ལས་ དཱིརྒ་བྷུའོ།།
(དཔུང་རིང་།) དེ་ལས་དི་ལཱི་པ་གཉིས་པའོ།། དེ་ལས་ར་ཧྥུའོ།། དེ་ལས་ཨ་
ཛའོ།། (ལུག) (འདི་དག་མུ་སྟེགས་ལ་གྲགས་པའི་ཉི་མའི་རྒྱལ་རྒྱུད་ཤེས་པའི་ཕྱིར་དུ་
བཀོད།)
ཨ་ཛ་ལས་ཤིང་རྟ་བཅུ་པ་སྐྱེས་ཤིང་། དེ་ཡབ་ཀྱི་ཅོད་པན་ཐོབ་ནས་
གྲོང་ཁྱེར་འཐབ་པ་མེད་པ་ན་རྒྱལ་སྲིད་སྐྱོང་ཞིང་གནས་སོ། དེའི་ཚེ་གསུམ་
ལྡན་གྱི་དུས་ལ་བབས་ནས་རིང་དུ་སོང་སྟེ། ཤིང་རྟ་བཅུ་པ་ལ་བཙུན་མོ་ཀོ་ས་
ལྕེ་དང་། བཟང་པོའི་རྩ་ལག་མ་ཞེས་བྱ་བ་གཉིས་ཡོད་ཀྱང་སྲས་མ་བྱུང་བས།
རིགས་གཞན་དང་འདུས་ན་བུ་འབྱུང་དུ་རེ་ནས། སྲིན་པོ་ཀཱ་ལ་ཀའི་བུ་མོ་ཀེ་
ཀི་ཡཱི་(གྲོགས་བཟང་)ཞེས་བྱ་བ་ཆུང་མར་ལེན་པར་བརྩམས་པ་ལས། དེ་ན་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རེ། བདག་རིགས་ཀྱང་གཞན་ཡིན་ལ། ཁྱོད་ལ་བཙུན་མོ་ཆེན་མོ་གཉིས་
ཀྱང་འདུག་པས་འགྲོ་བར་མི་འདོད་དོ་སྨྲས་པས། དེས་ནན་གྱིས་བསྐུལ་བས།
འོ་ན། གལ་ཏེ་བཙུན་མོ་གཞན་གཉིས་ལ་བུ་བྱུང་ཡང་རྒྱལ་སྲིད་བདག་ཁོ་
ནའི་བུ་ལ་གཏོད་པ་དང་། བུ་གཞན་རྣམས་ནགས་སུ་བསྐྱོད་པར་ཁས་ལེན་
ན་མཆིའོ་སྨྲས་པས། རྒྱལ་པོས་ཀྱང་ཁས་བླངས་སོ།། (རྒྱལ་པོ་ལྷས་མཚན་གྱིས་
སྦས་པ་གསོལ་ནས་མཆོག་གཉིས་བསླངས་པ་ཡིན་ནོ་ཞེས་ཀྱང་ཟེར།) འོན་ཀྱང་།
བུ་མ་བྱུང་ནས་རང་གི་སློབ་དཔོན་དྲང་སྲོང་ཆེན་པོ་གནས་འཇོག་ལ་བུ་འབྱུང་
བའི་ཐབས་དྲིས་པས། དྲང་སྲོང་ཤིངྒ་གདན་དྲངས་ནས། དེ་དང་བདག་
གིས་མཆོད་སྦྱིན་ཆེན་པོ་ཞིག་བྱས་ན། ཁྱོད་ལ་འཛམ་གླིང་ན་མཆོག་ཏུ་གྱུར་
པའི་བུ་བཞི་འབྱུང་བར་འགྱུར་རོ་སྨྲས་པས། རྒྱལ་པོས་ཤིངྒ་གདན་དྲངས་ཏེ་
སྦྱིན་སྲེག་ཆེན་པོ་བྱས་ཏེ་གྲུབ་པ་ན། དྲང་སྲོང་གིས་སྦྱིན་སྲེག་གི་འོ་ཟན་
བཙུན་མོ་རྣམས་ལ་བྱིན་ཅིག་སྨྲས་པས། རྒྱལ་པོའི་དྲུང་དུ་ཀོ་ཤ་རྩ་དང་།
ཀེ་ཀེ་ཡི་གཉིས་ཡོད་པ་ལ་ཆ་གཉིས་སུ་བགོས་ནས་བྱིན་ཏོ།། དེ་ཙམ་ན་བཟང་
པོའི་རྩ་ལག་མ་ཡང་སླེབས་ཏེ་བདག་ལ་ཡང་སྐལ་བ་ཅིའི་ཕྱིར་མ་བགོས་སྨྲས་
པས། བཙུན་མོ་གཞན་གཉིས་ཀྱིས་རང་རང་གི་སྐལ་བའི་དུམ་བུ་རེ་སྟེ་ཆ་
གཉིས་བྱིན་ནས་བཙུན་མོ་དག་གིས་ཟོས་སོ།། མི་རིང་བ་ན་བཙུན་མོ་གཉིས་
མངལ་དང་ལྡན་པར་གྱུར་ནས་ཟླ་བ་རྫོགས་པ་ན་བུ་དག་བཙས་སོ།། རྒྱལ་པོ་
དགའ་ནས་མཆོད་སྦྱིན་དག་བྱས་ཤིང་། བུ་རྣམས་ཀྱི་མིང་ཡང་དྲང་སྲོང་
གནས་འཇོག་གིས་བཏགས་སོ།། དེ་ལ་ཀོ་ཤ་ལུའི་བུ་ནི། རཱ་མ་ཙནྡྲ་དང་།
ལཀྵ་མ་ཎའོ།། ཀི་ཀི་ཡིའི་བུ་ནི། བྷ་ར་ཏ་དང་དགྲ་འཇོམས་གཉིས་སོ།།
12



༄༅།།གཞོན་ནུའི་ཀཎྜ།
བཟང་པོའི་རྩ་ལག་མ་ནི་བུ་མེད་པས་ཡིད་མི་བདེ་ནས། ཀོ་ཤ་ལྕེ་ལ་བུ་བཙས་
པ་བལྟར་སོང་བ་ན། ལགླུ་མ་ཎ་པང་དུ་བླངས་པས་དེས་དེ་ཉིད་དུ་བཟང་
པོའི་རྩ་ལག་མའི་ནུ་མ་བསྣུས་[ནུས] པས་ཀོ་ ཤ་ལྕས་ཀྱང་མོ་ལ་གཏད་དོ།།
སླར་ཀེ་ཀེ་ཡིའི་བུ་ལ་བལྟར་ཕྱིན་པས། ཤ་ཏུ་གྷ་ཎ་ (དགྲ་འཇོམས་)ཡིས་ཀྱང་
སྔར་ལྟར་པང་དུ་བྱུང་སྟེ་ནུ་མ་བསྣུས་[ནུས་] པས། ཀི་ཀི་ཡིས་ཀྱང་མོ་ལ་
བྱིན་ཏོ།། དེ་ལྟར་སྔོན་གྱི་སྐལ་བ་ཐོབ་པའི་རྗེས་སུ་མཐུན་པར། ལཀྵ་མ་ཎ་
དང་དགྲ་འཇོམས་གཉིས་ནི། བཟང་པོའི་རྩ་ལག་མའི་བུར་གྱུར་ཏེ་དེའི་ནུ་
མ་ལ་འཐུང་ཞིང་། དེ་ལ་མ་ཞེས་འབོད་དོ།། གཞོན་ནུའི་གནས་སྐབས་
ཉིད་ནའང་། ལཀྵ་མ་ཎ་ནི་རཱ་མ་དང་ཅུང་ཟད་ཀྱང་འབྲལ་མི་ཕོད་ཅིང་།
ལྷན་ཅིག་ཏུ་རྩེ་བར་བྱེད་དོ།།
རི་བོ་རི་མོའི་ཕུང་པོ་ནི་སྔོན་གྱི་ཐུབ་པ་རྣམས་ཀྱིས་བསྔགས་པའི་གནས་
ཡིན་པས་རྟག་ཏུ་རྣལ་འབྱོར་ལ་བརྩོན་པའི་དྲང་སྲོང་དག་གིས་གང་ཞིང་གནས་
པ་ལས། ནམ་ཕྱོགས་དེ་ཡང་སྲིན་མོ་དག་གིས་བཟུང་བ་ན། སྒྲ་སྒྲོག་
འོངས་ནས་དྲང་སྲོང་རྣམས་ལ་སྨྲས་པ། དཔྱ་དང་ལོ་ཐང་འོན་ཅིག དེ་
དག་གིས་སྨྲས་པ། བདག་ཅག་ནི་རབ་ཏུ་བྱུང་བ་ལགས་པས་ཅི་ཡང་མ་
མཆིས་སོ།། དེས་བསྟི་གནས་རྣམས་ལ་བརྟགས་པ་ན་ཅི་ཡང་མེད་པར་ཤེས་
ཏེ། འོ་ན་ངའི་ཡུལ་དུ་ཁྲལ་མེད་པར་སྡོད་པ་འོས་མ་ཡིན་པས་ཁྱེད་ཅག་གི་
ལུས་ཀྱི་ཁྲག་འཇལ་བས་རིགས་སོ།། དེ་དག་གིས་ཀྱང་མཉན་ཏེ། དུས་
དང་དུས་སུ་མཁྲིག་མ་གཏར་ནས་ཚད་བཞིན་དུ་ཁྲག་དག་འཇལ་བར་བྱེད་དོ།།
དྲང་སྲོང་དག་གི་ཁྲག་སྣོད་དུ་བླུགས་ནས་དཔྱ་མཛོད་དུ་བཞག་པ་ན། ལོ་
13



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
འཁོར་ཀྱང་མི་རུལ་བར་གསར་པ་ཁོ་ནར་སྡོད་པ་མཐོང་ནས་མྱོས་བྱེད་མས་
སྨྲས་པ། ཁྲག་འདི་དག་མཛོད་དུ་བཞག་པའི་འོས་མ་ཡིན་གྱི་ཆུར་བླུགས་ཤིག
ཁྲག་རྣམས་ཆུ་ཀླུང་དུ་བླུགས་པ་ན་གསེར་གྱི་སྒྲོམ་ཆུང་ངུ་ཞིག་ཏུ་གྱུར་ཏེ་ཆུས་
འཁྱེར་ཏེ་སོང་ངོ་།། མཐར་གྱིས་མི་ཐི་ལའི་ཡུལ་དུ་ཡུར་བའི་ཆུ་ལ་ཞུགས་ཏེ།
ཞིང་གི་རོལ་ཞིག་ལ་སླེབས་པ་དང་། ཞིང་པ་རྣམས་ཀྱིས་རྙེད་དོ།། གསེར་
རྙེད་པ་བཀྲ་མི་ཤིས་པར་བཤད་པས། དེ་དག་གིས་ཕྱོགས་དེ་ཉིད་དུ་སླར་ས་
འོག་ཏུ་སྦས་ཏེ་ཁྱིམ་དུ་སོང་ངོ༌།། དྲང་སྲོང་གྲོག་མཁར་གྱི་སྤུན་རྒྱལ་པོ་ཛ་ན་
ཀའི་གནས་ཀྱང་དེ་དང་མི་རིང་བ་ན་ཡོད་པ་ལས། དེས་ཧ་རི་ལ་མཆོད་སྦྱིན་
ཆེན་པོ་གྲུབ་སྟེ། རིག་བྱེད་ཀྱི་ཆོ་ག་བཞིན་དུ་ཞིང་རྨོ་བ་ན། གཤོལ་གྱིས་
སྒྲོམ་ཕྱིར་བཏོན་ཏོ།། དེས་བསམས་པ། གསེར་རྙེད་པ་བཀྲ་མི་ཤིས་པ་
ཡིན་མོད་ཀྱི། མ་ལ་བདག་གིས་འདི་ཁ་ཕྱེ་ལ་བལྟ་བར་བྱའོ་སྙམ་ནས། ཁ་
ཕྱེས་པ་ན། བུ་མོ་ཆུང་ངུ་སྐྱེ་མཆེད་རྫོགས་པ་ཞིག་རྙེད་དོ།། ཁྱིམ་དུ་ཁྱེར་
ནས་རང་གི་ཆུང་མ་ལ་གཏད་ནས་རང་ཉིད་ཀྱི་བུ་མོར་བྱས་ཤིང་། ཉིན་དགུ་
དག་ལ་བཙས་སྟོན་བྱས་ཏེ་སི་ཏཱ་ཞེས་བྱ་བར་མིང་དུ་བཏགས་སོ།།
དེ་ལ་ཚངས་པའི་གདུང་རབས་ལྔ་པ་ནི། ཝི་ཝ་སཱ་ཏ་མ་ནུ་ཡིན་ལ་དེ་
ནས་ནི་མིའི་རྒྱུད་དུ་བྱུང་བའི་གདུང་རབས་ཉེར་དྲུག་པ་ནི། ཛ་ན་ཀ་འམ་ཤྲཱི་
ར་དྷཱ་ཛ་དང་། དེ་ལ་བུ་མོ་གཉིས་ལས། རིགས་ཀྱི་ས་བོན་ལས་བྱུང་བ་ནི་
ཨུ་རྨི་ལཱ་དང་ས་ལས་རྙེད་པ་ནི་སི་ཏཱའོ།། (དྲི་མེད་འོད་དུ་སྐྱེད་བྱེད་མར་གསུངས་པ་
ཡང་ཛ་ཎ་ཀ་ཡིན་འདུག་གོ། དེའི་ཚེ་དྲང་སྲོང་སྣ་ཚོགས་བཤེས་གཉེན་གྱིས་རྭ་
གླུ་ན་ཐ་འཇིག་རྟེན་དུ་བྱུང་བར་ཤེས་ཏེ་བལྟ་བའི་ཕྱིར་གྲོང་ཁྱེར་འཐབ་པ་མེད་
14



༄༅།།གཞོན་ནུའི་ཀཎྜ།
པར་སོང་བ་དང་། རྒྱལ་པོ་ཤིང་རྟ་བཅུ་པས་ཀྱང་བཀུར་བསྟི་ཆེན་པོས་ཕོ་
བྲང་དུ་གདན་དྲངས་སོ།། དེར་དྲང་སྲོང་གིས། བདག་གིས་མཆོད་སྦྱིན་
ལ་རྟག་ཏུ་འཚེ་བའི་སྲིན་པོ་དག་ ཅིག་གངྒའི་འགྲམ་ན་འདུག་པས། དེ་
འདུལ་བའི་གྲོགས་སུ་རཱ་མ་དང་། ལཀྵ་མ་ཎ་གཉིས་དགོས་སོ་སྨྲས་པས།
རྒྱལ་པོ་ཤིན་ཏུ་སྡུག་བསྔལ་བར་གྱུར་ཏེ། དྲང་སྲོང་གནས་འཇོག་གི་དྲུང་དུ་
སོང་ནས། བུ་གཉིས་འཁྲིད་ན་ནི་བདག་འདིར་སྡོད་མི་བཟོད་ལ། མ་
བྱིན་ན་དྲང་སྲོང་གི་དམོད་པ་ལ་འཇིགས་པས་ཅི་བྱ་དྲིས་པས། དེ་ན་རེ།
རཱ་མ་ནི་དོན་དམ་པར་ས་བཅུ་བཞིའི་བདག་པོ་ཁྱོད་ཀྱི་བུའི་ཚུལ་བསྟན་པ་ཙམ་
ཡིན་ཏེ། སྣ་ཚོགས་བཤེས་གཉེན་གྱི་བསམ་པ་ནི། རྒྱལ་པོའི་བསྟན་བཅོས་
དག་སློབ་པ་དང་། ཛ་ན་ཀའི་གྲོང་དུ་སྤྲུལ་བའི་བུ་མོ་སི་ཏཱ་དང་། ཁྱོ་ཤུག་ཏུ་
བསྡུ་བར་འདོད་པ་སྟེ། དེ་ལྟར་གྱུར་ཚེ་འཇིག་རྟེན་ན་ཐམས་ཅད་ཀྱི་དོན་དུ་
འགྱུར་བས། མ་འགོག་པར་བྱིན་ཅིག་ཅེས་སྨྲས་པས་རྒྱལ་པོས་ཀྱང་དྲང་སྲོང་
གི་བཀའ་བཞིན་བྱས་སོ།། སྣ་ཚོགས་བཤེས་གཉེན་གྱིས་དེ་གཉིས་རང་གི་
བསྟི་གནས་སུ་ཁྲིད་དེ། བསྟན་བཅོས་དག་སློབ་བཞིན་ཡོད་པའི་སྐབས་ཉིན་
མོ་གཅིག་སྲིན་མོ་ཏ་ར་ཀཱ་དེ་དག་ལ་གནོད་པའི་སླད་དུ་འོངས་པ་ན། དྲང་
སྲོང་གིས་བསྐུལ་བ་བཞིན། རཱ་མས་མདའ་བསྣུན་ནས་བསད་དོ།། དེ་མ་
ཐག་དེ་གནོད་སྦྱིན་མོ་མཛེས་པའི་གཟུགས་སུ་གྱུར་ཏེ། རཱ་མ་ལ། བདག་
སྔོན་ལྷ་ལ་བརྙས་པའི་ལས་ཀྱིས་སྲིན་མོར་གྱུར་པ་ལས། གཟོད་ཁྱོད་ཀྱི་
མཐུས་སྡིག་ པ་མཐའ་དག་བཅོམ་ནས་འདི་ལྟར་གྱུར་ཏོ་ཞེས་ བསྟོད་ ཅིང་
བསྔགས་སོ།། མི་རིང་བར་དྲང་སྲོང་རྣམས་ཀྱིས་དེར་མཆོད་སྦྱིན་ཆེན་པོ་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བྱེད་པའི་སྐབས་སྲིན་མོ་མ་རི་ཙེ་དཔུང་དང་བཅས་པ་འཚེར་བྱུང་བ་ཡང་།
གཙོ་བོ་རཱ་མས་དང་། དཔུང་རྣམས་ལཀི་མ་ཎས་བསད་དེ། ལྷ་རྣམས་
ཀྱིས་མེ་ ཏོག་ གི་ ཆར་ ཕབ་ ཅིང་། དྲང་སྲོང་ དག་ གིས་ ཀྱང་ བསྟོད་ ཅིང་
བསྔགས་སོ།།
གང་གི་ཚེ་སི་ཏཱ་ཆེར་སྐྱེས་པ་དེའི་ཚེ། དེ་ལང་ཚོའི་ཡོན་ཏན་གྱིས་
འཇིག་རྟེན་ཀུན་ཏུ་གྲགས་པར་གྱུར་ཏེ། ཕྱོགས་ཀྱི་རྒྱལ་པོ་རྣམས་ཀྱིས་རང་
རང་གི་ཆུང་མ་བསུ་བའི་སླད་དུ་ཛ་ན་ཀ་ལ་ཡི་གེ་བསྲིངས་པ་དང་། ཛ་ན་ཀ་
ཅི་ལྟར་བྱེད་པ་མི་ཤེས་ནས་སི་ཏཱ་ལ་དྲིས་པ། ཁྱོད་ལྷའམ། མིའམ་གཞན་
ཇི་ལྟ་བུའི་རིགས་དག་ལ་བག་མར་གཏོང་དུ་འོས། དེས་སྨྲས་པ། དཔལ་
མོ་པདྨ་ལས་སྐྱེས་མ།། ལྷ་ཡི་གཙོ་བའི་གྲོགས་སུ་སྟེ།། དབང་པོ་དང་ཡང་མི་
གཏུབ་ཀྱི།། ཁྱབ་འཇུག་གཅིག་པུ་ཉིད་ལའོ།། དེ་བ་སྤུ་ཟིང་ཞིང་སྨྲས་པ།
སུ་ཞིག་གི་བཅོམ་ལྡན་ཁྱབ་འཇུག་མཐོང་བར་ནུས། སི་ཏཱས་སྨྲས་པ། དེ་
གྲོང་ཁྱེར་འཐབ་པ་མེད་པ་ན་འབྱུང་བར་འགྱུར་ཏེ། མི་རིང་བར་འདི་ཡང་
འབྱོན་པར་འགྱུར་རོ།། དེ་ལྟ་མོད་ཀྱི་ཇི་ལྟར་ལྷའི་སྒྱུ་འཕྲུལ་འཚལ་བར་ནུས།
དེ་ན་རེ། བདག་གི་གྲོགས་གདམ་པའི་སྐབས་རྒྱལ་འགྲན་པ་ན། ལྕགས་
ཀྱི་ཀ་བ་ཆེན་པོའི་རྩེར་གྱུར་པའི་ཤུགས་ཀྱིས་འཁོར་བའི་འཁོར་ལོའི་རྩིབས་ལ་
ཉ་ཆུང་ངུ་ཞིག་བཞག་པར་བྱ་ཞིང་། ཀ་བའི་རྩེ་བར་ནི་སྣུམ་འཁོལ་བའི་རྫིང་
དག་བསྐྱིལ་བར་བྱ་སྟེ། དེ་ལ་བདག་ཅག་གི་མཛོད་ཀྱི་ཞི་བའི་གཞུ་ཡོད་པ་
བླངས་ནས་བདུངས་ཏེ། མགོ་བོ་བཏུད་ནས་འཁོར་ལོའི་རྩིབས་ཀྱི་ཉའི་
གཟུགས་བརྙན་སྣུམ་གྱི་སྣོད་དུ་ཤར་བ་ལ་བལྟ་ཞིང་། གཞུ་ལྟག་པའི་ཕྱོགས་
16



༄༅།།གཞོན་ནུའི་ཀཎྜ།།
ནས་བཀང་སྟེ་བསྣུན་པ་ན། ཉ་དེ་བསད་ནས་རོ་རྫོང་དུ་ལྷུང་བར་བྱེད་ནུས་
པ་ནི། ཁྱབ་འཇུག་འབའ་ཞིག་གི་སྟོབས་ཡིན་ནོ།། (སི་ཏཱ་སུ་ཡཾ་ཝ་ར་སི་ཏཱས་
གྲོགས་བདམས་པ།) གྲོགས་འདམ་པའི་དུས་ཉེ་བར་ཤེས་ནས། སྣ་ཚོགས་
བཤེས་གཉེན་གྱིས་རཱ་མ་ལ་སྨྲས་པ། ཛ་ན་ཀའི་གྲོང་དུ་ཕྱོགས་ཀྱི་རྒྱལ་པོ་
རྣམས་ལྷགས་ཏེ་རྒྱལ་འགྲན་པས་བདག་ཅག་ཀྱང་འགྲོ་བར་བྱའོ།། རཱ་མས་
ཀྱང་བཀའ་བཞིན་འཚལ་ཞེས་དེ་དག་མཐར་གྱིས་བསྐྱོད་དེ་སོང་བ་དང་ཅི་ཙམ་
ན་གངྒའི་འགྲམ་ན་སྐྱེས་བོས་སྟོངས་པའི་བསྟི་གནས་ཉམས་དགའ་བ་དབུས་སུ་
རྡོ་ཆེན་པོ་ཡོད་པ་ཞིག་མཐོང་སྟེ། རཱ་མས་དྲང་སྲོང་ལ་དྲིས་པ། གནས་
འདི་ནི་འདི་ལྟར་ཕུན་སུམ་ཚོགས་པ་ཞིག་ན། འགའ་ཡང་མི་སྣང་བ་ཅི་ཡིན།
དེས་སྨྲས་པ། འདི་ནི་སྔོན་གྱི་དྲང་སྲོང་ཆེན་པོ་གོ་ཏམ་མའི་བསྟི་གནས་ཏེ།
ཉིན་མོ་གཅིག་དྲང་སྲོང་གཞན་དུ་སོང་བའི་ཤུལ་དུ། དབང་པོས་དྲང་སྲོང་
གི་གཟུགས་སུ་སྤྲུལ་ནས་འོངས་ཏེ། དེའི་ཆུང་མ་ལ་བྱི་བྱས་སོ།། སླར་དྲང་
སྲོང་དངོས་ཀྱི་སླེབས་པ་ན་ཇི་ལྟར་གྱུར་པ་མཐོང་ནས་ཁྲོས་ཏེ་དམོད་པ་བོར་བ།
དབང་པོ་ཁྱོད་ཀྱི་ལུས་ལ་མོ་མཚན་སྟོང་འབྱུང་བར་གྱུར་ཅིག བྲམ་ཟེ་མོ་
ཡང་རྡོའི་གཟུགས་སུ་གྱུར་ཏེ་ཇི་སྲིད་ར་གྲུ་ནཱ་ཐ་ཕྱོགས་འདིར་མ་བྱོན་གྱི་བར་དུ་
གནས་པར་གྱུར་ཅིག་ཅེས་སྨྲས་པས་དེ་ལྟར་གྱུར་པ་རྡོ་འདི་སྟེ། ཁྱོད་ཀྱི་
ཞབས་འདི་ལ་འཇོག་པར་མཛོད་ཅིག རཱ་མས་དེར་ཞབས་བཀོད་པ་ཙམ་ན་
རྡོ་དེ་བུད་མེད་མཛེས་མའི་གཟུགས་སུ་གྱུར་ཏེ། སྔོན་གྱི་བྱུང་བ་དག་བརྗོད་
ནས་རཱ་མ་ལ་ཕྱག་འཚལ་ཏེ་སོང་ངོ་།། མཉན་པས་(གྲུ་གཏོང་མཁན་)ཀྱང་དེ་
མཐོང་ནས་ཁྱོད་ཀྱི་ཞབས་བསིལ་བའི་ཆུ་འབའ་ཞིག་བདག་གི་སྤྱི་བོར་སྩོལ་ཅིག་
17



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དང་། ཇེ་(སྔོན་ལ་དང༌། ཐོག་མར་ཞེས་པའི་བརྡ་རྙིང་) ཆུ་སྒྲོལ་བར་བགྱིའོ་
སྨྲས་པས། དེ་ལྟར་བྱས་ཏེ་གངྒ་བརྒལ་ཏོ།།
རིམ་གྱིས་ཛ་ན་ཀའི་གྲོང་དུ་སླེབས་པ་ན། ཛ་ན་ཀས་ཀྱང་དྲང་སྲོང་
དང་། རྒྱལ་པོ་གཉིས་བཀུར་བསྟི་ཆེན་པོས་ནང་དུ་སྤྱན་དྲངས་ཏེ་ཁྲི་ལ་
བཞག་ནས། དྲང་སྲོང་ལ་གཞོན་ནུ་འདི་གཉིས་སུ་ཞིག་ཅེས་དྲིས་པ་དང་།
དྲང་སྲོང་གིས་ལན་དུ་སྨྲས་པ། ས་བདག་དམ་པ་གཞོན་ནུ་འདི་གཉིས་ནི།།
མི་ཡི་དབང་པོ་ཤིང་རྟ་བཅུ་པའི་སྲས།། གཟུགས་དང་ཤེས་རབ་བརྟུལ་ཕོད་
མཚུངས་མེད་པ། རཱ་མ་དང་ནི་ལཀྵ་མ་ཎ་སྟེ།། ཐུ་བོར་གྱུར་པ་འདི་ནི་
ཁྱབ་འཇུག་ལྷ།། མི་ཡི་གཟུགས་སུ་སྤྲུལ་ཏེ་བྱོན་པ་ཞིག། གངྒའི་འགྲམ་དུ་
སྲིན་པོའི་དཔུང་ཚོགས་ཀྱང་། འདི་དག་གཉིས་ཀྱིས་རྨེག་མེད་གཞོམ་པར་
མཛད།། གོ་ཏམ་བསྟི་གནས་གང་ན་བྲམ་ཟེ་མོ།། དྲང་སྲོང་དམོད་པས་རྡོ་
ཡི་གཟུགས་བྱས་པ།། དེ་ཡང་འདི་ཡིས་ཞབས་ཀྱིས་རེག་ཙམ་ན། སླར་
ཡང་མཛེས་མའི་རང་གཟུགས་ཐོབ་པར་མཐོང་།། འདི་ནི་ངེས་པར་ས་སྟེང་
འགྲོ་བ་ཀུན།། འདྲེན་པའི་སྐྱེས་བུ་རྨད་བྱུང་མཐུ་གྲུབ་པ། འཇིག་རྟེན་
བཅུ་བཞི་ ཀུན་ལ་དབང་བསྒྱུར་པའི།། ར་ གླུ་ནཱ་ ཐ་ ཉིད་དུ་ཁོ་བོས་ཤེས།།
ཡང་སྨྲས་པ། རྒྱལ་པོ་ཆེན་པོ་ཁྱོད་ཀྱི་མཛོད་ན་ཞི་བའི་གཞུ་ཡོད་པ་དེ་འོན་
ཅིག ཇེ་གཞོན་ནུ་འདིའི་སྟོབས་བལྟ་བར་བྱའོ།། རྒྱལ་པོ་དགའ་ནས་སི་
ཏཱས་བསླབ་པ་ལྟ་བུའི་ལྕགས་ཀྱི་ཀ་བ་དང་སྣུམ་གྱི་རྫིང་སོགས་ལེགས་པར་སྒྲུབ་
སྟེ། གཞུ་དེ་དཔའ་བོ་ལྔ་སྟོང་ཞིག་གིས་བཀུར་ནས་འོངས་སོ།། རཱ་མས་
བསྙེངས་པ་མེད་པར་གཞུ་བླངས་ནས་བདུངས་ཏེ། ལྟག་གོང་ནས་བཀང་སྟེ་



༄༅།།གཞོན་ནུའི་ཀཎྜ།
འཁོར་ལོའི་རྩིབས་ཀྱི་ཉ་ལ་བསྣུན་པ་དང་། ཉ་བསད་དེ་རོ་རྫོང་དུ་ལྷུངས་པ་
དང་། ལྷན་ཅིག་ཤུགས་མ་བཟོད་པར་གཞུ་ཡང་དུམ་བུ་གཉིས་སུ་གྱུར་ཏོ།།
སྒྲ་སྒྲོག་ལ་སོགས་པའི་ཕྱོགས་ཀྱི་རྒྱལ་པོ་དག་དང་སྐྱེ་བོ་ཐམས་ཅད་ངོ་མཚར་
གྱིས་ཅ་ཅོ་བཏོན་ཅིང་། སི་ཏཱས་ཀྱང་མེ་ཏོག་གིས་ཕྲེང་བ་རཱ་མ་ལ་ཕུལ་ཏེ་
རང་ཉིད་ཀྱི་བདག་པོར་བྱས་སོ།། ཛ་ན་ཀ་ཡང་དགའ་བཞིན་ གྲོང་ཁྱེར་
འཐབ་པ་མེད་པར་བང་ཆེན་བརྫངས་པས་ཤིང་རྟ་བཅུ་པ་དང་བུ་གཞན་གཉིས་
ཀྱང་འཁོར་བགྲང་ལས་འདས་པ་བཅས་དཔལ་གྱི་འབྱོར་པ་ཆེན་པོས་ཛ་ན་ཀའི་
གྲོང་དུ་སླེབས་སོ།། གཞན་ཡང་རྒྱལ་པོའི་བུ་མོ་ཨུ་རྨི་ལཀྵ་མ་ཎའི་ཆུང་མ་
དང་། སྤུན་གྱི་བུ་མོ་ཤུ་ཏཱ་ཀཱི་རྟི་དང་། མཎྜལ་གཉིས། བྷ་ར་ཏ་དང་།
དགྲ་འཇོམས་གཉིས་ཀྱི་ཆུང་མར་བྱིན་ཏོ།། བག་སྟོན་གྱི་བྱ་བ་དག་རྫོགས་
ནས། བུ་མོ་སུམ་བརྒྱ་དང་། གཡོག་མོ་འབུམ་ཕྲག་གཅིག ཤིང་རྟ་བྱེ་
བ། རྟ་ས་ཡ་གསུམ། གླང་པོ་བརྒྱ། རྐང་ཐང་འབུམ་བཅས་བརྫངས་
སོ།། སི་ཏཱས་མའི་ཞབས་ལ་ཕྱག་བྱ་བ་ན། མས་ཀྱང་གྱོས་སྐྱུག་ལ་བདག་
ཅག་དང་འདྲ་བར་བཀུར་བསྟི་བྱེད་པ་དང་། བུད་མེད་ཀྱི་ཆོས་ནི་བདག་
པོའི་མཛའ་བ་འདི་ཡིན་པས། རྟག་ཏུ་གྲོགས་ཀྱི་སེམས་སྲུང་ལ་ངང་བརྟན་
པར་གྱིས་ཤིག་སྨྲས་ཤིང་། འདི་ནི་བུ་མོ་མཐོང་བའི་ཐ་མ་ཡིན་ནོ་ཞེས་མགུལ་
ནས་འཁྱུད་དེ་ཕན་ཚུན་མཆི་མ་ཕྱུངས་ནས་གྱེས་སོ།།
དེ་ལྟར་རཱ་མ་འཁོར་དང་བཅས་པ་རྒྱལ་པོའི་དཔུང་ཆེན་པོ་དཔག་ཚད་
བཅུ་གཉིས་ཀྱི་བར་ཁྱབ་པ་དག་གིས་བསྐོར་ཅིང་གྲོང་ཁྱེར་འཐབ་པ་མེད་པར་
སླར་ལོག་གོ ། ངན་སྤོང་གི་བུ་པ་རཱ་སུ་རཱ་མ་ནི་ཕྲག་དོག་གིས་མི་དགའ་བར་
19



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
གྱུར་ཏེ། མདའ་གཞུ་ཁྱེར་ནས་ལམ་བཀག་ཅིང་སྨྲས་པ། ཁྱོད་ཀྱིས་ཞི་
བའི་གཞུ་རྙིང་པ་བཅགས་པས་དེ་ཙམ་དུ་ཁེངས་འོས་པ་ཅི་ཡོད། ནུས་ན་
བདག་གི་གཞུ་འཕྲོག་བྱེད་ལས་ཐོབ་པ་འདི་བདུངས་ཤིག མི་ནུས་ན་འཁོར་
དང་བཅས་པ་ད་ལྟ་ཉིད་དུ་གསོད་པར་བྱའོ་སྨྲས་པས། རྒྱལ་པོ་བྱེད་ནས་
དེའི་རྐང་པ་ལ་གཏུགས་ཏེ། བདག་གི་བུ་འདི་ལ་བཟོད་པར་མཛོད་ཅིག་
ཅེས་གསོལ་བ་བཏབ་ཅིང་། འཁོར་རྣམས་ཀྱང་རྟབ་རྟབ་པོར་གྱུར་ཀྱང་།
རཱ་མ་ཁྲོས་ཤིང་འཇིགས་པ་མེད་པར་གཞུ་དེ་བླངས་ཏེ་ཞབས་ཡ་གཅིག་གིས་
བདུངས་ནས། མདའ་ཞིག་བཀང་སྟེ་ད་ལྟ་ཉིད་དུ་འབེན་ཚུགས་ཤིག་གཞན་
དུ་ན་ཁྱོད་ཉིད་ལ་བསྣུན་པར་བྱའོ་སྨྲས་པས། དེས་གཟོད་ར་གླུ་ནཱ་ཐར་ཤེས་
ནས་ཤིན་ཏུ་འཇིགས་ཏེ་བཟོད་པར་གསོལ་ཞིང་རི་བོ་དབང་ཆེན་དུ་སོང་ངོ་།།
ཤིང་རྟ་བཅུ་པ་ཡང་རང་གི་བུའི་སྒྱུ་འཕྲུལ་མཐོང་ནས་དགའ་བས་མཆི་མ་ཤོར་
ཅིང་འཁོར་རྣམས་ཀྱིས་ཀྱང་ཕྱག་འཚལ་ཏོ།། དེ་ནས་རིམ་གྱིས་ཐམས་ཅད་
གྲོང་ཁྱེར་འཐབ་པ་མེད་པར་སླེབས་ཏེ། ཕོ་བྲང་དུ་དགའ་སྟོན་གྱི་བྱ་བ་དག་
བྱས་ཤིང་། འབངས་རྣམས་ཀྱང་ཤིན་ཏུ་དགའ་བར་གྱུར་ཏོ།། རཱ་མ་ཡང་
རང་གི་མཆིས་འབྲང་སི་ཏཱ་དང་ལྷན་ཅིག་ལོ་འགར་ཡབ་ཀྱི་ཕོ་བྲང་ན་གནས་སོ།།
བྷ་ར་ཏ་དང་དགྲ་འཇོམས་གཉིས་ནི་ཞང་པོས་བོས་ནས་མའི་ཁྱིམ་དུ་སོང་ངོ་།།
གཞོན་ནུའི་ཀཎྜརྫོགས་སོ།།



འཐབ་པ་མེད་པའི་ཀཎྜ།
དེའི་ཚེ་ཤིང་རྟ་བཅུ་པ་ཤིན་ཏུ་རྒས་ཤིང་འཁོགས་པས་མྱུར་དུ་རཱ་མ་ལ་
རྒྱལ་སྲིད་གཏོད་པའི་སེམས་བྱེད་ཅིང་ཡོད་པ་ན། ཉིན་མོ་གཅིག་སྟེང་གི་
ཁང་བཟང་གི་གཞིར་རཱ་མ་གཅིག་པུར་བཞུགས་པའི་སར། སྔོན་གྱི་དམ་
བཅའ་བསྐལ་བའི་སླད་དུ་ཐུབ་པ་ནཱ་ར་ད་བདེན་པའི་འཇིག་རྟེན་ནས་དངོས་
སུ་ལྷགས་ཏེ་རཱ་མ་ལ་གུས་པ་དང་བཅས་པས་སྨྲས་པ། ཚངས་པའི་མཆིད་
ནས་ཁྱོད་ནི་ས་བཅུ་བཞིའི་བདག་པོ་འཇིག་རྟེན་གྱི་སྡིག་པ་འཇོམས་པའི་སླད་
དུ་བྱོན་པ་ལགས་ན། ཡབ་ནི་ཁྱོད་རྒྱལ་སྲིད་ལ་འཇོག་པའི་སེམས་བྱེད་ཅིང་
འདུག་པས། ཁྱོད་སྲིད་ཀྱི་བྱ་བ་ལ་ཆགས་ནས་དོན་ཆེན་པོ་དག་བར་མ་དོར་
ལུས་བར་མི་འགྱུར་གྲང་ཞེས་སྨྲའོ་ཞུས་པས། རཱ་མས་བདག་སང་ཉིད་ཕོ་
བྲང་སྤངས་ནས་འགྲོ་དགོས་ཀྱང་མི་དགའ་བ་མ་མཆིས་སོ་གསུངས་པས་དེ་ཡང་
དགའ་ནས་མི་སྣང་བར་གྱུར་ཏོ།།
ཉིན་ཤས་ནས་ཡབ་ཀྱིས་ཀྱང་རང་གི་བློན་པོ་དག་དང་ལྷན་ཅིག་དྲང་
སྲོང་གནས་འཇོག་གི་དྲུང་དུ་ཕྱིན་ནས་བདག་སང་ཉིད་དུ་རཱ་མ་ལ་རྒྱལ་སྲིད་
གཏོད་པ་ལགས་པས་ཆོ་ག་དག་བཀའ་སྩོལ་ཅིག་ཅེས་ཞུས་པས། དྲང་སྲོང་
གིས་ཀྱང་གང་དགོས་པ་བློན་པོ་རྣམས་ལ་སྨྲས་སོ།། གནས་འཇོག་ཉིད་རཱ་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
མའི་དྲུང་དུ་སོང་ནས་ཁྱོད་ལ་སང་ཉིད་དུ་ཡབ་ཀྱི་ཅོད་པན་བཅིངས་པར་
འགྱུར་བས། དེ་རིང་རང་གི་མཆིས་འབྲང་དང་ལྷན་ཅིག་གནས་དབེན་པར་
དབང་པོ་དག་བསྡུས་ནས་ཡིད་ལ་བྱེད་པ་འདི་དང་འདི་ལྟ་བུ་དག་གྱིས་ཤིག་
ཅེས་སྨྲས་ནས་སོང་ངོ་།། རཱ་མའི་ཐུགས་ལ་རྒྱལ་སྲིད་སྐྱོང་བ་ནི་ངའི་ཆ་མ་
ཡིན་ནོ་སྙམ་ནས་ནུ་བོ་ལཀྵ་མ་ཎ་ལ་ཁྱོད་ རྒྱལ་ སྲིད་ཟུངས་ ཤིག་ སྨྲས་ པས།
དེས་ཀྱང་ཅིའི་ཕྱིར་ཆོས་མ་ཡིན་པ་བྱེད་ཅེས་ཁས་མ་བླངས་སོ།། སྤུན་གཞན་
གཉིས་ནི་ཞང་པོའི་ཁྱིམ་དུ་སོང་ནས་མ་སླེབས་སོ།། ཀོ་ཤ་ལྕེ་ནི་རང་གི་བུ་ལ་
རྒྱལ་སྲིད་ཐོབ་པ་ལ་བར་ཆད་མི་འབྱུང་བའི་ཕྱིར་དུ། དཔལ་མོ་དུརྒ་ལ་
གསོལ་བ་འདེབས་པར་བྱེད་དོ།། འོན་ཀྱང་ལྷ་དག་གིས་རཱ་མའི་འགྲོ་དོན་
ནགས་སུ་འབྱུང་བ་མཁྱེན་ནས་ཅོད་པན་ཐོབ་པ་ལ་གེགས་བྱེད་པར་བརྩམས་
སོ།། རཱ་མ་ལ་རྒྱལ་སྲིད་གཏོད་པ་ཀེ་ཀི་ཡིས་ཐོས་ནས་སྙིང་ལ་ཟུག་པ་བཞིན་
དུ་གྱུར་ཏེ། གོས་དྲི་མ་ ཅན་གྱོན་ཅིང་ས་ལ་འགྲེ་ལྡོག་བྱས་ཏེ་ངུས་པས།
རྒྱལ་པོས་མཐོང་ནས་ཤིན་ཏུ་སྙིང་ཆགས་པས་ཁྱོད་ཅིའི་ཕྱིར་འདི་ལྟར་བྱེད།
གང་དགོས་པ་སྨྲོས་ཤིག་དང་ཐམས་ཅད་སྒྲུབ་པར་བྱའོ་ཞེས་མནའ་ཡང་བོར་
བས། དེ་ན་རེ། གཞན་གང་ཡང་མི་དགོས་ཀྱི་ཁྱོད་ཀྱིས་སྔོན་ཁས་བླངས་
པའི་མཆོག་གཉིས་སོ།། རཱ་མ་ནགས་སུ་བསྐྲད་ནས་ལོ་བཅུ་བཞིའི་བར་རྒྱལ་
སྲིད་དུ་མི་འཇུག་པ་དང་། ཅོད་པན་ནི་བདག་གི་བུ་བྷ་ར་ཏ་ལ་གཏོད་ཅིག
གལ་ཏེ་དེ་ལྟར་མི་བྱེད་ན་བདག་དུག་ཟོས་ནས་ད་ལྟ་ཉིད་དུ་འཆི་བར་བྱའོ།།
རྒྱལ་པོས་དེ་ཐོས་ནས་མྱ་ངན་གྱིས་བརྒྱལ་ལོ།། བརྒྱལ་སངས་པ་ན་བདེན་པ་
དང་འགལ་བས་འཇིགས་ཏེ་ཡིད་གདུངས་བཞིན་དུ། རཱ་མ་དྲུང་དུ་བོས་ནས་
22



༄༅།།འཐབ་པ་མེད་པའི་ཀཎྜ།
བདག་གིས་ཁྱོད་ལ་སྐྱེས་པ་ཉིད་ནས་ཁས་བླངས་པའི་མཆོག་གཉིས་པོ་ཀེ་ཀེ་
ཡིས་བསླངས་པས། ཁྱོད་ནགས་སུ་ལོ་བཅུ་བཞི་བསྐྲད་པ་དང་། རྒྱལ་
སྲིད་ནི་བྷ་ར་ཏ་ལ་གཏོད་དགོས་སོ་སྨྲས་པས། རཱ་མ་ཅང་མི་སྨྲ་བར་ཕྱིར་ཕྱུང་
ངོ༌།། བཟང་པོའི་རྩ་ལག་མས་མཐོང་ནས། བུ་ཅོད་པན་བཅིངས་པའི་
སྔོན་གྱི་ཞལ་ཟས་དག་བདག་ཁོ་ནས་སྟ་གོན་བགྱི་བ་ཟ་དགོས་སོ།། རཱ་མས་
སྨྲས་པ། མ་མ་བདག་གིས་ཕོ་བྲང་དུ་ཟས་ཟ་བའི་དུས་དག་རྫོགས་ཟིན་ཏེ།
བདག་གི་རྒྱལ་སྲིད་ནི་ནགས་སུ་ཐོབ་པས་ཡུམ་ལ་ཕྱི་ཕྱག་བྱེད་དུ་འགྲོའོ།། དེ་
ཡང་མིག་བགྲད་དེ་ཕྱོགས་དེ་ན་ལུས་སོ།། དེ་ནས་ཀོ་ཤ་ཝཱ་ཧ་རི་(འཕྲོག་བྱེད་)
མཆོད་པ་བྱེད་པའི་སར་བྱོན་ནས་གནས་ཚུལ་དག་གསུངས་པས། ཡུམ་སྡུག་
བསྔལ་གྱིས་བཤུམས་ཤིང་། ཡབ་ཀྱིས་སྤངས་ཀྱང་བདག་གིས་གཏོང་བར་མི་
བཟོད་དོ་ཞེས་བུ་བཟུང་ནས་ཤགས་བྱེད་པའི་སར། ལཥི་མ་ཎ་ཡང་བྱུང་
ནས་ཅི་ལྟར་གྱུར་པ་མཐོང་བ་དང་ཤིན་ཏུ་ཁྲོས་ནས་སྨྲས་པ། བདག་གིས་ཇེ་
ཐོག་མར་ཁྱོད་གང་གིས་ནགས་སུ་བསྐྱོད་པའི་ཕ་ཉིད་སྲོག་དང་བྲལ་བར་བྱས་
ནས་གཟོད་སྤུན་དང་གཡུལ་བཀྱེ་བར་བྱའོ།། རཱ་མས་འཇིག་རྟེན་གྱི་ཆོས་
ཐམས་ཅད་རྟག་པ་མེད་པ་དང་། ཆོག་ཤེས་ཁོ་ན་དམ་པའི་ནོར་ལགས་པས་
བདག་ནགས་སུ་འགྲོ་བ་མི་དགའ་བ་ཅི་ཡང་མ་མཆིས་ཤིང་། ཡབ་ཀྱང་
བདེན་པ་བསྲུང་བ་ཉིད་ཀྱིས་འདི་ལྟར་མཛད་པ་ལགས་ན། ཅིའི་ཕྱིར་གནས་
མིན་པ་དག་སེམས་པར་བྱེད་ཅེས་ཐབས་དུ་མས་ཡུམ་དང་སྤུན་ཞི་བར་མཛད་
དོ།། ལཀྵི་མ་ཎས་འོ་ན་བདག་ཀྱང་ཁྱོད་དང་ལྷན་ཅིག་ནགས་སུ་འགྲོ་བར་
བྱའོ་ཞེས་སྨྲས་ནས་ཆས་སོ།། སྤུན་གཉིས་སི་ཏཱའི་དྲུང་དུ་སོང་ནས་ར་མས་སི་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཏཱ་ལ། བདག་ ཡབ་ ཀྱི་ བཀས་ ལོ་ བཅུ་ བཞི་ ནགས་ སུ་ འགྲོ་ དགོས་ པས།
དེའི་བར་ཁྱོད་འདིར་སྒྱུག་མོའི་དྲུང་དུ་སྡོད་ཅིག་གསུངས་པས། དེས་ཀྱང་
བདག་ཅི་ལྟར་ཁྱོད་དང་བྲལ་བར་བཟོད། བདག་ཀྱང་ནགས་སུ་འཆིའོ་ཞེས་
རྒྱན་ཉུང་ངུ་དག་བླངས་ནས་ཆས་སོ།། །
གསུམ་པོ་དག་འགྲོགས་ནས་ཡབ་ཀྱི་དྲུང་དུ་ཕྱིན་ཏེ་ཕྱི་ཕྱག་འཚལ་ཅིང་།
བཟང་པོའི་རྩ་ལག་མའི་ཞབས་ལ་ཕྱག་འཚལ་ཏོ།། ཀི་ཀི་ཡིའི་དྲུང་དུ་ཡང་
བྱོན་ནས། བདག་ཅག་ནགས་སུ་འགྲོ་བས་མ་མའི་ཞབས་ལ་ཕྱག་བྱེད་དུ་
མཆིས་སོ་གསུངས་པས། དེས་ཀྱང་སྐྱོ་བ་དང་བཅས་དེ་གསུམ་ལ་ནགས་སུ་
གྱོན་འོས་པའི་གོས་ངན་ངོན་དྲི་མ་ཅན་དག་བྱིན་པ། སི་ཏཱས་བླངས་ནས་
ཕྲག་པ་ལ་ཁྱེར་བ་མཐོང་སྟེ་དྲང་སྲོང་གནས་འཇོག་ཀྱང་མཆི་མ་ཕྱུང་ངོ༌།། ཀོ་
ཤ་ལྕས་མེ་ཏོག་གི་ཕྲེང་བ་ཐོགས་ཤིང་མཆི་མས་བརྣངས་བཞིན་ལགླི་མ་ཎ་ལ་
གདོང་ཕྱོགས་ཏེ་ཤིས་པ་བརྗོད་པ། ཕུ་བོ་དགའ་བྱེད་ཡབ་ཏུ་བལྟ་བར་གྱིས།།
སྲུ་མོ་སི་ཏཱ་མ་རུ་བལྟ་བར་གྱིས།། ནགས་ཚལ་གནས་ཀྱང་ཨ་ཡོདྡྷ་ར་ལྟོས།
(འཐབ་བྲལ་གྲོང་དུ་)བཞུད་ཅིག་ཁྱེད་ཅག་ལམ་ནི་ཤིས་གྱུར་ཅིག། རཱ་མ་དང་
སི་ཏཱ་སྔོན་དུ་ཤིང་རྟ་གཤེགས་པ་མཐོང་ནས་འབངས་རྣམས་ཀྱང་ཆོ་ངེ་དང་
བཅས་བདག་ཅག་ཀྱང་གཞོན་ནུའི་ཕྱི་བཞིན་ནགས་སུ་འགྲོ་བར་བྱའོ་ཞེས་འདུ་
འཛི་བྱས་པ་ལ་དྲང་སྲོང་ལྷ་མ་དེ་བས་བཀག་ཀྱང་མ་མཉན་པར་ཐམས་ཅད་རཱ་
མའི་རྗེས་སུ་འབྲངས་ཏེ། འཐབ་པ་མེད་པའི་གྲོང་ཁྱེར་སྟོང་པ་ཙམ་དུ་གྱུར་
དེ་ནས་རཱ་མ་ལྷོ་ཕྱོགས་ཀྱི་ངོས་སུ་གཟིགས་ཤིང་བྱོན་ཏེ།
དེའི་ནུབ་མོ་



༄༅།།འཐབ་པ་མེད་པའི་ཀཎྜ།
ཆུ་བོ་ཏཱ་མ་སའི་འགྲམ་དུ་སྐྱེ་བོའི་ཚོགས་ཆེན་པོ་དང་ལྷན་ཅིག་ཤིང་ལྗོན་པ་དག་
གི་འོག་ཏུ་བྲང་བཏབ་ནས་གནས་སོ།། རཱ་མའི་ཐུགས་ལ་སྐྱེ་བོའི་ཚོགས་འདི་
དག་སླར་བཟློག་པའི་ཐབས་ཤིག་བྱ་དགོས་སམ་དགོངས་ནས་ང་ཕོ་བྲང་དུ་སླར་
འགྲོ་བར་བྱའོ་ཞེས་ཤིང་རྟ་སླར་ལྡོག་པ་དང་། ཐམས་ཅད་དགའ་བཞིན་
བྲེལ་ཟིང་དུ་ལོག་སྐབས། ལམ་གྱི་ཕྱེད་ནས་རཱ་མ་ཐབས་ཀྱིས་ལམ་བཤོལ་ཏེ་
ཤིང་རྟ་བོར་ནས་གངྒའི་ངོགས་སུ་བྲོས་སོ།། གངྒཱའི་ངོགས་ན་དྲང་སྲོང་ཆེན་
པོ་གུ་ཧའི་བསྟི་གནས་ཡོད་པ་ལས་དེ་དང་ཉེ་བར་ཤིང་ལྗོན་པ་ཞིག་གི་འོག་ཏུ་
བྲང་བཏབ་སྟེ་ཞག་གཉིས་པའི་མཚན་མོ་ནི་དེ་ན་གནས་སོ།། གུ་ཧ་འོངས་
ནས་འབྲས་བུ་དང་ཆུ་དག་ཕུལ་ཅིང་ཁྱིམ་དུ་འབྱོན་པར་གསོལ་བ་བཏབ་ཀྱང་
མ་མཉན་ཏོ།། དེར་རཱ་མ་དང་སི་ཏཱ་ཀུ་ཤའི་སྟན་གཡོགས་མ་མེད་པ་ལ་ཉལ་
བར་མཐོང་ནས། གུ་ཧ་ཡང་ཤིན་ ཏུ་སྐྱོ་བས་མཚན་ཐོག་ ཐག་མལ་གྱི་ཉེ་
འཁོར་དུ་ འགྲེངས་ ཤིང་། ལཀྵ་ མ་ ཎ་ དང་ གཏམ་ ཟེར་ ཞིང་ འཁོད་ དོ།།
ནམ་ནངས་པ་དང་གངྒཱ་བརྒལ་ནས་ཕར་འགྲམ་དུ་སོན་པ་ན། རཱ་མས་གངྒཱ་
ལ་ཕྱི་ཕྱག་འཚལ་ཏེ། ནམ་བདག་སླར་འཁོར་བ་ན་ཕྱོགས་འདི་ཉིད་དུ་
བཅོམ་ལྡན་མ་ལ་བསྙེན་བཀུར་བྱའོ་ཞེས་སྨྲས་ནས་སོང་ངོ་། ཉིན་གསུམ་
པར་ཡང་ཤིང་ལྗོན་པ་ཞིག་གི་འོག་ཏུ་བྲང་བཏབ་ནས་གནས་ཤིང་རྭ་མས་ཤྭ་བ་
ཞིག་བསད་དེ་ཤ་བསྲེགས་ནས་གསུམ་པོ་དག་གིས་ཟོས་སོ།། ཉིན་བཞི་པར་
ནི་དྲང་སྲོང་ཆེན་པོ་བྷ་ར་དྷཱ་ཛའི་བསྟི་གནས་སུ་སླེབས་ཏེ། དྲང་སྲོང་གིས་
ཀྱང་བསྙེན་བཀུར་ཕུན་སུམ་ཚོགས་པ་བྱས་ཤིང་། རཱ་མས་རང་གི་བྱུང་བ་
དག་ཀྱང་གཏམ་དུ་བྱས་སོ།། ཉིན་ལྔ་པར་ནི་དྲང་སྲོང་གི་གཞོན་ནུས་ལམ་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བསྟན་ཏེ། ཡ་མུ་ན་བརྒལ་ནས་རི་བོ་རི་མོའི་ཕུང་པོར་དྲང་སྲོང་གྲོག་མཁར་
གྱི་བསྟི་གནས་སུ་སླེབས་སོ།། གྲོག་མཁར་གྱིས་ཀྱང་རཱ་མ་ཤེས་ཏེ་བདག་ཀྱང་
སྔོན་རྔོན་པ་བྱེད་པ་ལས། ཧ་རིའི་ལུང་ལས་ངེས་པར་བྱུང་སྟེ་དྲང་སྲོང་གི་
གནས་ཐོབ་པས། ཁྱེད་ཅག་ཀྱང་རེ་ཞིག་ཕྱོགས་འདིར་བཞུགས་ཤིག་ཅེས་
བསྐུལ་བས། རཱ་མས་ཀྱང་མཉན་ཏེ། རི་བོ་རི་མོའི་ཕུང་པོ་དང་། ཡ་མུ་
ནའི་དབུས་ཙམ་བརྒལ་བའི་ནགས་ཀྱི་ངོགས་ཤིག་ཏུ་གནས་བཟུང་སྟེ་འཁོད་དོ།།
དེར་ཤིང་རྟ་བཅུ་པའི་ཕོ་ཉ་བྱུང་བ་ཡང་ཕྲད་ནས། ནགས་ན་སྤུན་དང་སི་ཏཱ་
བཅས་བདེ་བར་ཡོད་པས་བདག་གི་སླད་དུ་ཡབ་ཡུམ་ཐུགས་ངལ་བ་མི་དགོས་
སོ་ཞེས་ལན་བསྲིངས་པས། ཕོ་ཉ་ཡང་ཕྱག་འཚལ་ནས་གྲོང་ཁྱེར་དུ་ལོག་སྟེ་
ཤིང་རྟ་བཅུ་པ་དང༌། ཀོ་ཤ་ལཱུ་ལ་རཱ་མ་དང་སི་ཏཱ་ནགས་སུ་ཇི་ལྟར་གནས་
པའི་ཚུལ་སྨྲས་པས། ཀོ་ཤ་ལྕེ་ཆེས་མྱ་ངན་གྱིས་གདུངས་ཏེ་ངུ་བཞིན་དུ་རྒྱལ་
པོ་ལ་ཚིག་རྩུབ་པོ་དག་གིས་ཤགས་བཏབ་པས། རྒྱལ་པོ་ཡང་ལན་མེད་པར་
ཤིན་ཏུ་མྱ་ངན་གྱིས་གདུངས་ཏེ། རཱ་མ་དང་སི་ཏཱའི་མིང་འབོད་བཞིན་སྐད་
ཕྱུངས་ཏེ་ངུ་བཞིན་ཚེའི་དུས་བྱས་སོ།། འདི་ལ་ཡང་སྔོན་ཞིག་ན་དྲང་སྲོང་གི་
དམོད་པ་ཕོག་སྟེ་ལོ་ཁྲི་ཕྲག་གཅིག་རྒྱལ་སྲིད་བསྐྱངས་པར་བྱས་པའི་མཐའ་འོ།།
ཤིང་རྟ་བཅུ་པ་ཤི་བ་ན་དྲང་སྲོང་གནས་འཇོག་གིས་འཇིགས་སྡེ་” (དགྲ་
འཇོམས་)ཞང་པོའི་ཁྱིམ་དུ་ཡོད་པ་ལ་ཕོ་ཉ་བཏང་བས། དེ་འོངས་པ་ན།
རང་གི་མས་ཅི་ལྟར་བྱ་བ་དག་མཐོང་ནས། སྡུག་བསྔལ་གྱིས་ཡིད་གདུང་
བར་གྱུར་ཏེ། བདག་ཀྱང་མ་སྲིན་མོ་དང་ལྷན་ཅིག་གནས་པར་མི་འདོད་
པས། ཡང་ན་ནི་ཕུ་བོ་གདན་འདྲེན་པར་བྱའོ།། ཡང་ན་ནི་ཕུ་བོ་དང་ལྷན་
26



༄༅།།འཐབ་པ་མེད་པའི་ཀཎྜ།
ཅིག་ནགས་སུ་གནས་པར་བྱའོ་སྨྲས་ནས་འགྲོ་བར་ཆས་པ་དང་། དྲང་སྲོང་
གིས་མཐོང་ནས་ཐབས་སྣ་ཚོགས་ཀྱིས་བཀག་ཀྱང་མ་མཉན་པར། ཕའི་རོ་ལ་
བཀུར་བསྟིའི་བྱ་བ་རྣམས་རྫོགས་པའི་ཕྱི་མའི་ཉིན་མོ་ཁོ་ན་ལ་དམག་དང་
བཅས་ཏེ་ཆས་པས་གནས་འཇོག་ཀྱང་འགྲོགས་ནས་སོང་ངོ་།། འཇིགས་སྡེ་
དཔུང་དང་བཅས་པ་གུ་ཧའི་བསྟི་གནས་སུ་ཉེ་བར་སླེབས་པ་དང༌། གུ་ཧ་ཁུ་
འཁྲིག་ཟོས་ཏེ། གལ་ཏེ་འདི་དག་རཱ་མ་ལ་དམག་བྱེད་དུ་འགྲོ་བ་ཡིན་ན་
དམོད་པས་ཚར་བཅད་པར་བྱའོ་སྙམ་ནས་བརྟག་པའི་ཕྱིར་འཇིགས་སྡེའི་དྲུང་
དུ་སོང་བ་ན། འཇིགས་སྡེ་མིག་མཆི་མ་དང་བཅས། རཱ་མ་དང་སི་ཏཱ་དྲིར་
བྱུང་བས། དྲང་སྲོང་གིས་ཀྱང་དགའ་བཞིན་ལམ་དག་སྨྲས་ཤིང་། ཕྱོགས་
འདིར་ཡང་ཞག་གཅིག་བསྡད་དོ་ཞེས་གང་དུ་རྭ་མ་དང་། སི་ཏཱ་ཉལ་བའི་ཀུ་
ཤའི་མལ་ཀྱང་བསྟན་ཏོ།། འཇིགས་སྡེས་དེ་མཐོང་ནས་སྙིང་ལ་ཟུག་པ་
བཞིན་དུ་གྱུར་ཏེ། བདག་གི་མས་ལན་གྱིས་ཕུ་བོ་དང་། སྲུང་མོ་དག་སྔོན་
ནམ་ཡང་མ་མྱོང་བའི་མལ་འདི་ལྟ་བུར་ཡང་གཟིམ་མོ་སྙམ་ནས། མཆི་མས་
བརྣང་ཞིང་ཀུ་ཤ་དག་སྤྱི་བོར་བླངས་ཏེ་ཕྱག་བྱས་སོ།། དེ་ནས་གརྒ་བརྒལ་ཏེ།
རིམ་གྱིས་དྲང་སྲོང་གི་གནས་དག་ཏུ་རཱ་མ་དང་སི་ཏཱའི་གཏམ་འདྲི་ཞིང་སོང་བ་
ལས་མཐར་གྱིས་ཡ་མུ་ན་བརྒལ་ནས་རི་བོ་རི་མོའི་ཕུང་པོ་དང་ཉེ་བར་སླེབས་ཏེ་
ཐོག་མར་རཱ་མའི་ཞབས་རྗེས་ཀྱི་རྡུལ་དག་མཐོང་ནས་ཕྱག་བྱས་ཤིང་། མི་
རིང་བར་རཱ་མ་དང་སི་ཏཱ་ཡང་མཐོང་ནས། རཱ་མ་དང་ཕན་ཚུན་འཁྱུད་ནས་
ངུས་སོ།། དེར་འཇིགས་ སྡེས་ བྲན་བདག་ ཇོ་བོ་ གདན་འདྲེན་དུ་འོང་བ་
ལགས་པས་ཕོ་བྲང་དུ་འབྱོན་པར་ཞུ་ཞུས་པས། རཱ་མས་བདག་གི་ཡབ་ཀྱི་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བཀའ་བཅག་ཏུ་མི་རུང་བས་ལོ་བཅུ་བཞི་ནགས་སུ་སྡོད་དགོས་ཀྱི་ཁྱོད་ལ་ནི་
ནོངས་པ་ཅི་ཡང་མ་མཆིས་སོ་ཞེས་མ་གནང་ངོ་།། སི་ཏཱས་ཀྱང་ཁྱོད་ཀྱི་སྙིང་
ཉེ་བ་ཉིད་བདག་ཅག་གིས་མཐོང་ཟིན་པས་ཤིན་ཏུ་དགའ་བར་གྱུར་གྱིས་སླར་
ལོག་ལ་རྒྱལ་སྲིད་ཆོས་བཞིན་དུ་གྱིས་ཤིག མ་ལ་ཡང་འཁོན་དུ་མ་འཛིན་
ཅིག་ཅེས་ནན་གྱིས་བཟློག་ཀྱང་མ་མཉན་པར། ཕུ་བོ་མི་འབྱོན་ན་བདག་
འདི་ཉིད་ དུ་འཆི་བར་བྱའོ་ཞེས་ངུས་ པས། མཐར་ གནས་ འཇོག་གིས་
འཇིགས་སྡེ་དབེན་པར་ཁྲིད་དེ། ཕུ་བོ་ནི་དོན་དམ་པ་ས་བཅུ་བཞིའི་བདག་
པོ་ཉིད་སྐྱེ་བོ་ཐམས་ཅད་ཀྱི་སྡིག་པ་འཇོམ་པའི་སླད་དུ་ཚངས་པས་བཏང་བ་
ལགས་པས། ནགས་སུ་བཞུགས་པ་ཉིད་འཇིག་རྟེན་གྱི་དོན་དུ་འགྱུར་རོ་ཞེས་
སྨྲས་པས། འཇིགས་སྡེ་སླར་ལྡོག་པར་ཁས་བླངས་ནས་རཱ་མའི་མཆིལ་ལྷམ་
ཟུང་ཞིག་འཁྱེར་ཅིང་ཕྱག་འཚལ་ཏེ། གལ་ཏེ་ཁྱོད་ལོ་བཅུ་བཞི་འདས་ནས་
ཀྱང་མ་བྱོན་ན། བདག་རང་གི་སྲོག་བཅད་ནས་འཆི་བར་བྱའོ་ཞེས་མནའ་
བོར་ནས་སོང་ངོ༌།
རཱ་མ་ཡང་ཇི་སྲིད་དགྱེས་པར་དྲང་སྲོང་གྲོག་མའི་མཁར་གྱི་བསྟི་གནས་
ན་བཞུགས་ཏེ། སླར་ནགས་གཞན་དུ་འགྲོ་བར་ཞུས་པ་ན་དྲང་སྲོང་གིས་
ཀྱང་གནང་སྟེ། ཕན་ཚུན་ཕྱི་ཕྱག་བྱས་ནས་མཆི་མ་ཕྱུང་སྟེ་གྱེས་སོ།། རཱ་མ་
གྲོགས་དང་ བཅས་ པ་ ལྷོ་ ཕྱོགས་ ཀྱི་ངོས་ སུ་ བསྐྱོད་ ཅིང་ སོང་ སོང་ བ་ ལས།
མཐར་གྱིས་དྲང་སྲོང་ངན་སྤོང་གི་བསྟི་གནས་སུ་སླེབས་པ་ན། དེས་ཀྱང་
བསུས་ཏེ་སུ་ཡིན་དྲིས་པས། རཱ་མས་ཤིང་རྟ་བཅུ་པའི་བུ་དང་མནའ་མ་དག་
ཡིན་ནོ་གསུངས་པས་ཤིན་ཏུ་དགའ་སྟེ། ཕྱོགས་གཙང་མར་དེ་དག་སྡོད་དུ་



༄༅།།འཐབ་པ་མེད་པའི་ཀཎྜ།
བཅུག་ནས་རྩ་བ་དང་འབྲས་བུ་བསོད་[སོས་]པ་དག་གིས་མགྲོན་བྱས་སོ།།
དེར་ངན་སྤོང་གིས་རཱ་མ་ལ། བདག་གི་ཆུང་མ་ཆེས་རྒས་པས་སྤྱིལ་པོ་ལས་
ཕྱིར་འབྱུང་བར་རྔོ་མི་ཐོགས་པས། གལ་ཏེ་ཁྱོད་དགྱེས་ན་སི་ཏཱ་ནང་དུ་
ཞུགས་ཏེ། མཐོང་དུ་བཞུགས་པར་འཚལ་ལོ་ཞུས་པས། རཱ་མས་ཀྱང་
གནང་སྟེ་སི་ཏཱ་ནང་དུ་སོང་ནས་དྲང་སྲོང་གི་ཆུང་མའི་རྐང་པ་ལ་ཕྱག་འཚལ་
ཞིང་། དེས་ ཀྱང་ སི་ ཏཱ་ ལ་ ཤིས་ པ་ བརྗོད་ པ་ དང༌ ཚེ་ སྤེལ་ བ་ བྱས་ སོ༎
འཇིགས་སྡེ་ཡང་སླར་གྲོང་ཁྱེར་འཐབ་པ་མེད་ པའི་ ཕོ་བྲང་དུ་སླེབས་ནས།
རཱ་མའི་མཆིལ་ལྷམ་གཉིས་རིན་པོ་ཆེའི་ཁྲི་ལ་བཀོད་དེ་རྒྱལ་ཐབས་ཀྱི་ཆོ་ག་དག་
བྱས་ཤིང་། རང་ཉིད་ཕྱོགས་གཅིག་ཏུ་སྐྱ་སྤྱི་བོར་བཅིངས་ནས་སྡོད་ཅིང་
རྒྱལ་སྲིད་ཀྱི་ལས་དག་བྱེད་དོ།། འཐབ་པ་མེད་པའི་ཀཎྜ་རྫོགས་སོ།།



ནགས་ཀྱི་ཀཎྜ།
དེར་རཱ་མས་དྲང་སྲོང་ངན་སྤོང་ལ་ལམ་མཁན་སྩོལ་ཅིག་དང་འཆིའོ་
ཞུས་པས། དྲང་སྲོང་གིས་ཁྱོད་ནི་སྐྱེ་རྒུ་ཐམས་ཅད་ཀྱི་ལམ་མཁན་ལགས་ན་
སུ་ཞིག་གིས་ཁྱོད་ལ་བཀྲི་བར་བྱ། འོན་ཀྱང་བདག་གི་སློབ་མ་འདི་དང་
མཉམ་དུ་བྱོན་ཅིག་ཅེས་བཏང་ངོ་།། དཔག་ཚད་གཅིག་ཙམ་ནས་ཆུ་ཞིག་
འཕྲད་པ་གྲུས་བརྒལ་ཏེ་ལམ་མཁན་སླར་ལོག་གོ། དེ་ནས་ཆེས་འཇིགས་སུ་
རུང་བའི་ནགས་ཚལ་གཅན་གཟན་དང་། ཤ་ཟ་དག་གིས་སྒྲ་སྒྲོགས་པ་ཞིག་
ཏུ་སླེབས་ཏེ། སི་ཏཱ་དབུས་སུ་བཅུག་ནས་རཱ་མ་དང་ལཀྵ་མ་ཎ་གཉིས་སྔ་ཕྱི་
བྱས་ནས་མཚོན་ཐོགས་ཏེ་སོང་ངོ༌།། ཅི་ཙམ་ན་རྫིང་བུ་གཙང་མ་ཞིག་དང་
འཕྲད་དེ་ཆུ་གྲང་མོ་བཏུང་ཞིང་རཱ་མ་ཤིང་གི་གྲིབ་མར་ངལ་གསོ་ཞིང་ཡོད་
སྐབས། སྲིན་པོ་བི་རཱ་དྷ་བྱ་བ་སྒྲ་སྒྲོགས་བཞིན་འོངས་ཏེ། ཁྱོད་བུད་མེད་
དང་བཅས་ཏེ་འདིར་འོངས་པའི་དོན་ཅི་ཡིན། སྲོག་འདོད་ན་ཆུང་མ་དང་
མཚོན་དག་འདིར་ཞོག་ལ་སོང་ཞིག་ཅེས་སི་ཏཱ་འཛིན་ཕྱིར་རྒྱུག་པ། རཱ་མས་
རལ་གྲི་ཕྱུངས་ཏེ་མགོ་བཅད་ནས་བསད་དོ།། ཡང་སོང་བ་ན། དྲང་སྲོང་
ཤ་ར་བྷཾ་ག་དང་འཕྲད་དེ། དྲང་སྲོང་གིས་རཱ་མའི་ཞབས་ལ་ཕྱག་འཚལ་བ་
ཙམ་གྱིས་འཇིག་རྟེན་གྱི་རྒྱ་མཚོ་ལས་བརྒལ་ནས་དམ་པའི་བདག་ཉིད་གཅིག་ཏུ་
30



༄༅།།ནགས་ཀྱི་ཀཎྜ།
གྱུར་ཏོ།། དྲང་སྲོང་གཞན་མང་པོ་དག་ཀྱང་ལྷགས་ནས་ བདག་ ཅག་ལ་
སྐྱབས་མཛད་དུ་གསོལ་ཅེས་སྨྲས་པས། རཱ་མས་རིམ་གྱིས་དེ་དག་གི་བསྟི་
གནས་རྣམས་བསྐོར་ནས་བལྟ་བར་བརྩམས་པ་ན། བསྟི་གནས་རྣམས་ཁྲག་
དང་རུས་གོང་གིས་ཁྱབ་པར་མཐོང་ནས་འདི་ཅི་ཞེས་དྲིས་པས། དེ་དག་
གིས་སྨྲས་པ། སྲིན་པོ་རྣམས་ཀྱིས་བཀུམས་པར་བྱས་པའི་ཚངས་པ་མཚུངས་
པར་སྤྱོད་པ་དག་གི་རུས་པ་དང་ཁྲག་འབའ་ཞིག་ཡིན་ནོ།། རཱ་མས་བདག་
གིས་སེལ་”བགྱི་ཡི་མ་འཇིགས་ཤིག་ཅེས་གསུངས་ཏེ། དེ་དག་ཀྱང་དེ་ན་ལོ་
ཤས་འཇིགས་པ་མེད་པར་འཁོད་དོ།། མི་རིང་བ་ན་སུ་ཏི་ཀླུ་དང་འཕྲད་དེ།
ལམ་མཁན་དུ་བཅོལ་ནས་དྲང་སྲོང་ཆེན་པོ་ཨ་ག་སྐྱ་དང་འཕྲད་པར་བཞེད་
ནས་བྱོན་ཏེ། དེའི་སྤུན་གྱི་སར་ཞག་གཅིག་བཞུགས་ཤིང་། སང་དེར་ཨ་
ག་སྐྱ་དང་འཕྲད་པས་དྲང་སྲོང་ཀྱང་ཤིན་ ཏུ་དགའ་སྟེ། རང་གི་ཁྱིམ་དུ་
དབང་པོའི་གཞུ་དང་དོང་པ་དང་རལ་གྲི་ཡོད་པ་རྣམས་རཱ་མ་ལ་ཕུལ་ནས།
འདི་ནས་དཔག་ཚད་བརྒྱད་འདས་པ་ན་བསླབ་པ་ལྔ་པའི་ནགས་བྱ་བ་ཡོད་པ་
དེར་ བཞུགས་ ཤིག་ ཅེས་ ལུང་ བསྟན་ པས། རཱ་ མ་ ཡང་ དེར་ བྱོན་ ཏོ།།
བསླབ་པ་ལྔའི་ནགས་སུ་སླེབས་པ་ན་ཕྱོགས་དེ་རྣམས་དགའ་ཞིང་། ཉེ་
འཁོར་ན་བསྟི་གནས་གཞན་གང་ཡང་མེད་པས་དབེན་པར་ གཟིགས་ནས་
ཐུགས་དགྱེས་ཏེ། སྤྱིལ་པོ་དག་བྱས་ནས་བསྡད་དོ།། (གོང་འོག་གི་ནགས་
འདི་དག་འབིགས་བྱེད་ཀྱི་རི་སུལ་དུ་གཏོགས་པ་ཤ་དག་གོ། དེར་བཞུགས་ཚེ་རཱ་མ་དང༌།
ལཀྵ་མ་ཎས་རྣམ་ཤེས་དང་ཡེ་ཤེས་ཀྱི་ཁྱད་པར་དག་ལ་དྲིས་ལན་ཀྱང་མཛད་དེ། དེ་དག་
ལ་ཡང་དེ་ལྟ་བུའི་ལྟ་བ་མཆིས་སོ།།) མི་རིང་བ་སྲིན་མོ་སེན་རྣོན་མ་ཞེས་བྱ་བ་
31



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བུད་མེད་མཛེས་མའི་ལུས་སུ་བྱས་ཏེ་རཱ་མའི་དྲུང་དུ་འོངས་ནས་ཞུས་པ།
བདག་གི་ཁྱོ་མཛོད་ཅིག རཱ་མས་བདག་གི་ཆུང་མ་སྤྱིལ་པོ་ན་ཡོད་པས་སྤུན་
ལ་སྨྲོས་ཤིག་གསུངས་པས། དེས་ལཀྵ་མ་ཎ་ལ་བུད་མེད་ཀྱི་སྒྱུ་དག་བྱེད་པར་
བརྩམས་པ་དང་། དེ་ངོ་ཚ་བས་ཚིག་རྩུབ་ཀྱིས་སྤྱོས་པས། མོ་ཁྲོས་ནས་སི་
ཏཱ་འཛིན་པའི་ཕྱིར་རྒྱུག་པ། རཱ་མས་བཟུང་སྟེ་རྣ་བ་དང་སྣ་དག་བཅད་དེ་
བཏང་ངོ་།། མི་རིང་བར་རྭ་མས་ལཀྵ་མ་ཎ་ལ་གསུངས་པ། སྲིན་པོ་དག་
གིས་དམག་འོང་བར་འགྱུར་བ་དེ་ལྟ་བུའི་གནས་མཆིས་པས། ཁྱོད་སི་ཏཱ་
ཁྲིད་ལ་ཕྱོགས་གཞན་ཞིག་ཏུ་སོང་ཞིག་དང་བདག་ཁོ་ནས་འཐབ་པར་བྱའོ།།
དེ་གཉིས་སོང་ནས་རིང་པོ་མ་ལོན་པ་ན། དྲུ་ཤ་ཎ་མགོ་བོ་གསུམ་པས་ཐོག་
དྲངས་པའི་སྲིན་པོའི་དམག་རབ་ཏུ་མང་པོ་དག་སླེབས་པ། རཱ་མས་ལྷག་མ་
མ་ལུས་པར་བསད་དོ།། སེན་རྣོན་མ་མྱ་ངན་བྱེད་བཞིན། ལངྐའི་ཡུལ་དུ་
རང་གི་མིང་པོ་རྒྱལ་པོ་སྒྲ་སྒྲོག་གི་དྲུང་དུ་ཕྱིན་ནས་སྨྲས་པ། བསླབ་པ་ལྔ་པའི་
ནགས་ཚལ་ན་སྐྱེས་བུ་དང་བུད་མེད་གཅིག་མཆིས་ཏེ། ཇི་ལྟར་འཇིག་རྟེན་
གྱི་ལང་ཚོ་དང་། བཀྲག་མདངས་དག་ཅིག་ཏུ་བྱས་པ་དེ་ལྟར་ན་ཆུང་མ་དེ་
མཛེས་པས། དེ་ཁྱོད་ཁོ་ནའི་བཙུན་མོར་འོས་པ་ཞིག་ན། འོན་ཀྱང་
བདག་ཉེ་བར་སོང་བ་ཙམ་གྱིས་ཀྱང་སྐྱེས་བུ་གདུག་པ་དེ་གཉིས་ཀྱིས་དེའུ་
བསད་ཅིང་། དུ་ཤ་ཎ་མགོ་བོ་གསུམ་པ་དཔུང་དང་བཅས་པ་ཡང་ཚེགས་
མེད་པར་བསད་དོ།། སྒྲ་སྒྲོག་དེ་ཐོས་ནས་ཆགས་པ་དང་ཁྲོ་བའི་རྣམ་པར་
རྟོག་པ་ དག་ གིས་ ཡིད་ གདུངས་ པར་གྱུར་ཏེ། ང་རོ་ཕྱུང་ ཞིང་ སྨྲས་ པ།
གདོན་མི་ཟ་བར་དེ་གཉིས་བདག་གི་ལག་ཏུ་འཆི་དགོས་སོ།། སྲིང་མོས་སྨྲས་



༄༅།།ནགས་ཀྱི་ཀཎྜ།
པ། དེ་ལྟ་མོད་ཀྱི་ཐོག་མར་ཐབས་ཀྱིས་མ་བསླུས་ན་ཁྱོད་ཀྱང་གསོད་དུ་འོང་
ངོ༌།། མི་རིང་བར་ སྒྲ་སྒྲོག་སྲིང་མོ་མ་རི་ཙེ་ག་ན་བར་ སོང་ནས་སྨྲས་པ།
ཁྱོད་ཤྭ་བའི་གཟུགས་སུ་བྱོས་ལ་རཱ་མ་བསླུས་ཤིག་དང་། བདག་གིས་སི་ཏཱ་
འཕྲོག་པར་བྱའོ།། མ་རི་ཙེས་སྨྲས་པ། ལྷ་ཐུབ་ཚོད་མ་མཛད་ཅིག དེ་
ནི་ཕྱག་ན་འཁོར་ལོ་ཅན་གྱི་སྤྲུལ་པ་རཱ་གྷ་ནཱ་ཐ་ལགས་སོ།། སྒྲ་སྒྲོག་ཁྲོས་ཏེ་
ནན་གྱིས་བསྐུལ་བས་མཐར་ཁས་བླངས་ཏེ། དེ་ཤུ་བ་གཞོན་ནུ་ཡིད་དུ་འོང་
བའི་གཟུགས་སུ་སྤྲུལ་ནས། བསླབ་པ་ལྔ་པ་ན་རཱ་མའི་སྤྱིལ་པོ་ཡོད་པའི་
ཕྱོགས་སུ་སོང་ནས་རྩེ་ཞིང་བསྡད་དོ།། རཱ་མ་དང་ལཀྵ་མ་ཎ་སྔོན་དུ་སོང་བ་
ན་སི་ཏཱ་ཉིན་ཐོག་ཐག་བསྟི་གནས་ན་གཅིག་པུར་སྡོད་པས་ཤིན་ཏུ་སྐྱོ་བར་གྱུར་
ཏེ། རཱ་མ་ལ་ཤུ་བ་འདི་ཟུངས་ཤིག་དང་ཁྱོད་གཉིས་ནགས་སུ་སོང་བའི་
སྐབས་བདག་གི་རྩེད་གྲོགས་སུ་བྱའོ་ཞེས་ནན་གྱིས་བསྐུལ་བས། རཱ་མས་ཀྱང་
ཉམ་ང་བའི་གནས་འགའ་ཞིག་འབྱུང་བར་མཁྱེན་ཏེ། ལཀྵ་མ་ཎ་སི་ཏཱའི་
སྲུང་མར་བཞག་ཅིང་། གྲོགས་ལ་འཕྲེང་བའི་ཡིད་དང་བཅས་བཞིན་གཞུ་
ཁྱེར་ནས་རི་དྭགས་དང་ཉེ་བར་སོང་བ་ལས། རི་དྭགས་དེ་ཡང་ཕར་ཕར་
བྲོས་པས་ མཐར་ནགས་ཚལ་ཆེན་པོ་མཐའ་མེད་ པའི་ནང་དུ་སླེབས་པ་ན།
རི་དྭགས་དེ་གང་དུ་ཡང་མི་སྣང་བ་དེ་ལྟར་ཡལ་ལོ།།
རཱ་མ་སོང་ནས་རིང་དུ་ཐོགས་ཏེ་སི་ཏཱ་ཡིད་མི་བདེ་བར་གྱུར་ཅིང་ཡོད་པ་
ན། ཉེ་འཁོར་ན་རཱ་མའི་སྐད་ལྟ་བུའི་ཉམ་ཐག་པ་ཞིག་གིས། བདག་
བསླུས་ནས་བསད་དོ་ཞེས་འབོད་པ་ཐོས་ཏེ། སི་ཏཱ་སྔངས་ནས་ལཀྵ་མ་ཎ་ལ་
སྨྲས་པ། ཁྱོད་རྒྱུག་ཅིག་རཱ་མ་ཉམ་ཉེས་སོ།། ལཀྵ་མ་ཎས་འདི་ངེས་པར་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྲིན་པོའི་གཡོ་ཡིན་ པས་ བདག་ མི་འགྲོའོ།། སི་ཏཱས་འོ་དོད་ཕྱུང་ཞིང་།
ཁྱོད་རཱ་མའི་དགྲ་ཡིན་གྱི་སྤུན་མ་ཡིན་ཏེ། ཅི་སྟེ་མི་འགྲོ་ན་བདག་ད་ལྟ་ཉིད་
དུ་འཆིའོ་སྨྲས་པས། དེ་ཡང་ངོ་ཚ་བས་ཁྲོས་ཤིང་ནགས་ཀྱི་ལྷ་ལ་སི་ཏཱ་བཅོལ་
ནས་སོང་ངོ་།། ལཀྵ་མ་ཎ་སོང་ནས་རིང་པོར་མ་ལོན་པ་ན། སྒྲ་སྒྲོག་དགེ་
སྦྱོང་གི་ཆ་བྱད་དུ་བྱས་ཏེ་སི་ཏཱའི་དྲུང་དུ་སླེབས་པ་དང་། སི་ཏཱས་ཀྱང་དྲང་
སྲོང་དུ་བསམས་ཏེ་མཆོད་པ་བྱས་སོ།། དེ་ན་རེ་ཁྱོད་ཅིའི་སླད་འདི་ན་སྡོད།
གྲོགས་འགའ་ཡང་མ་མཆིས་སམ། སི་ཏཱས་ ཅི་ལྟར་གྱུར་པ་དག་དྲང་པོར་
བརྗོད་པ་དང་། དེ་དྲེགས་པ་དང་བཅས་པས་སྨྲས་པ། འོ་ན་ཁྱོད་བདག་
གི་ཆུང་མར་དགོས་ཀྱི་དེང་ནས་རྭ་མ་བོར་ཅིག སི་ཏཱ་དེ་མ་ཐག་བྱེད་ནས་སྒྲ་
སྒྲོག་ངན་པ་ཁྱོད་སོང་ཞིག བདག་གི་ཁྱོ་སླེབས་ན་ཁྱོད་སྲོག་དང་བྲལ་དུ་
གཞུག་གོ་སྨྲས་པས། འབོད་སྒྲོག་དེ་མ་ཐག་ཏུ་མགོ་བོ་བཅུ་དང་ལག་པ་ཉི་ཤུ་
ཚངས་པའི་གཟུགས་སུ་གྱུར་ཏོ།། ད་དུང་གཞན་གྱི་ཆུང་མ་ལ་རེག་པར་མི་
རུང་ངོ་སྙམ་ནས། སེན་མོ་གཟེངས་རིང་པོས་ཉེ་འཁོར་གྱི་ས་དང་བཅས་པ་
བཀོག་སྟེ། མེ་ཏོག་གི་ཁྱོགས་ལ་བཅུག་ནས་ལྷོ་ཕྱོགས་ཀྱི་ནམ་མཁའ་ལ་ཁྱེར་
རོ།། སི་ཏཱས་རཱ་མའི་མིང་ནས་འབོད་བཞིན་སྐད་ཕྱུང་པ་བྱའི་རྒྱལ་པོ་ཛ་ཡུས་
མཐོང་ནས་སྒྲ་སྒྲོག་དང་འཐབ་སྟེ་མདའ་དང་བཞོན་པ་ཡང་བཅག་པས། སྒྲ་
སྒྲོག་གིས་རལ་གྲིས་བསྣུན་ཏེ་གཤོག་པ་གཉིས་ཀ་བཅད་ནས་ས་ལ་ལྷུང་ངོ་།།
སླར་ཡང་ནམ་མཁའ་ལ་འཕུར་བ་ལས་དྲང་སྲོང་ཨ་མུ་ཀའི་རི་བོའི་ཐད་དུ་
སླེབས་པ་ན། སི་ཏཱས་ལམ་གྱི་མཚན་མ་བཞག་པའི་ཕྱིར་དུ་རང་གི་རྒྱན་
རྣམས་ཆུན་པོར་དྲིལ་ཏེ་རཱ་མའི་མིང་ནས་འབོད་བཞིན་འཕང་པ་སྤྲེའུའི་རྒྱལ་པོ་



༄༅།།ནགས་ཀྱི་ཀཎྜ།
མགྲིན་བཟང་གི་ཕུག་པར་ལྷུང་ངོ༌།།
རཱ་མ་ནགས་འཐིབ་པོ་ན་རི་དྭགས་འཚོལ་ ཞིང་འགྲོ་བ་ལ་འགྲོ་བས།
ཅི་ཙམ་ན་ལཀྵ་མ་ཎ་རང་གི་ཕྱི་བཞིན་འོངས་པ་མཐོང་ནས་ཡིད་མི་དགའ་བར་
གྱུར་ཅིང་དྲིས་པས། ཁྱེད་ཅིའི་ཕྱིར་སྲུ་མོ་བོར་ཏེ་འོངས། དེས་སི་ཏཱས་
སྤྱོས་པ་སོགས་རྒྱུ་མཚན་སྨྲས་པ། རཱ་མས་ཁྱོད་ཅིའི་ཕྱིར་བུད་མེད་ཀྱི་ཚིག་ལ་
ཚིག་ཏུ་བྱས། མ་ལེགས་ཀྱི་བདག་ཅག་མྱུར་དུ་སླར་ལོག་པར་བྱའོ་ཞེས་སྨྲས་
ནས། དེ་གཉིས་རིངས་སྟབས་སུ་བསྟི་གནས་ལ་སླེབས་པ་ན། སྤྱིལ་པོའི་
ནང་ཀུན་སེང་གེ་འཛིངས་པའི་ཕྱོགས་ལྟར་གྱུར་ཅིང་། སི་ཏཱ་ནི་མི་སྣང་ངོ་།།
རཱ་མ་ནི་སྙིང་བོར་བ་ཙམ་དུ་སྡུག་བསྔལ་གྱིས་གདུངས་བཞིན་སྨྲས་པ། ཀྱི་
ཧུད་ན་ཆུང་རྨོངས་པའི་བསམ་པ་ཅན།། གཅིག་པུ་མཛའ་བའི་དཔུང་གཉེན་
བྲལ་བ་དེ།། འཇིགས་རུང་མུན་པ་ཅན་གྱི་ནགས་ཚལ་འདིར།། སྲིན་པོ་
དག་གིས་ཟོས་པར་མ་གྱུར་གྲང་།། དེར་ནུ་བོ་ལཀྵ་མ་ཎ་དང་ནགས་ན་གནས་
པའི་ལྷ་དང་འདབ་ཆགས་དང་རི་དྭགས་ཀྱིས་ཀྱང་རཱ་མ་ལ་ཐུགས་གསོ་བྱས་
པས། གཟོད་དྲན་པ་དག་གོང་དུ་བསྐྱེད་དེ་སི་ཏཱ་འཚོལ་བར་བརྩམས་སོ།།
དེ་ལ་སྲིན་པོའི་ཡུལ་འཁོར་གྱིས་བཟུང་བ་ནི་ལྷོ་ནུབ་ཀྱི་ཕྱོགས་སུ་ཤེས་ཏེ།
དེ་དག་ལྷོ་ལམ་དུ་སི་ཏཱའི་གཏམ་འདྲི་ཞིང་སོང་སོང་བ་ལས། བྱའི་རྒྱལ་པོ་ཛ་
ཌ་ཡུ་འཆི་བ་དང་འཕྲད་དེ། དེ་ན་རེ། སི་ཏཱ་གསོན་ཅིང་སྒྲ་སྒྲོག་གིས་ཁྱེར་
ཏེ། བདག་གིས་འཐབ་པས་རྒྱལ་མ་ནུས་པར་འདི་ལྟར་བྱས་སོ།། ཞེས་
སྨྲས་ནས་དེ་ཉིད་དུ་ཤི་ནས་མཐོ་རིས་སུ་སོང་ངོ་། དེའི་རོའི་བྱ་བ་རྣམས་
བྱས་ཏེ་སླར་ཡང་ལྷོ་ལམ་དུ་སོང་བ་ལས། སྲིན་པོ་བྲང་གི་ངོས་ན་ཁ་ཡོད་པ་
35



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དཔག་ཚད་བརྒྱའི་བར་དུ་སླེབས་པའི་ལག་པ་ཅན་དང་འཕྲད་དེ། ལཀྵ་མ་
ཎས་རལ་གྲིས་བསྣུན་པས། དེ་འཆི་ལ་ཉེ་བ་ན་ཤིན་ཏུ་དགའ་ཞིང་། ཁྱོད་
ཀྱི་མཐུས་བདག་གི་སྡིག་པ་མ་ལུས་པ་བཅོམ་ཟིན་པས། ལུས་ཀྱང་བསྲེག་
པར་མཛོད་ཅིག སི་ཏཱའི་གཏམ་ཡང་ཤ་ཝ་རི་ལ་དྲིས་ཤིག་དང་དེས་སྟོན་
པར་འགྱུར་རོ་ཞེས་སྨྲས་ཏེ་ཚེ་ཡི་དུས་སུ་བྱས་སོ།། རཱ་མ་དང་ལཀྵ་མ་ཎ་སྲིན་
པོ་ཤ་ཝ་རིའི་དྲུང་དུ་སོང་སྟེ་གཏམ་དྲིས་པ་ལས་དེ་ན་རེ། སི་ཏཱ་སྒྲ་སྒྲོག་གིས་
ཁྱེར་ཏེ། དེ་ཡང་ཐོག་མར་དྲང་སྲོང་ཨ་མུ་ཀའི་རི་བོ། རྫིང་བུ་ཙམཱུ དང༌
ཉེ་བའི་ཕྱོགས་ན་སྤྲེའུའི་རྒྱལ་པོ་མགྲིན་བཟང་ཡོད་པ་དེ་ལ་གྲོགས་བྱོས་ཤིག
ཁྱོད་ཀྱི་དོན་མཐའ་དག་སྒྲུབ་པར་འགྱུར་རོ་ཞེས་སྨྲས་ཏེ། ཤ་ཝ་རིས་བདག་
གི་ལས་ལྷག་མ་སྦྱངས་ནས་ཁྱོད་ཀྱི་དྲུང་དུ་འཆི་བར་བྱའོ་ཞེས། རཱ་མའི་
མདུན་དུ་མེ་ཆེན་པོ་སྤར་ནས་རང་ཉིད་དེར་མཆོངས་ནས་ཤི་སྟེ། སྐད་ཅིག་
གིས་སྲིད་པའི་ཆུ་བོ་ལས་བརྒལ་ནས། རྟག་པ་དམ་པའི་བདག་ཉིད་གཅིག་
ཏུ་གྱུར་ཏོ།། དམན་པའི་རིགས་སྐྱེས་སྡིག་སྤྱོད་བུད་མེད་ཀྱང་། ། དགའ་
བྱེད་དད་པས་མོད་ལ་གྲོལ་གྱུར་ན།། མ་ཉམས་བྲམ་ཟེ་དག་པའི་སྤྱོད་པ་ཡིས།།
མགོན་པའི་རྗེས་སུ་འཇུག་རྣམས་སྨོས་ཅི་དགོས། ནགས་ཀྱི་ཀཎྜ་རྫོགས་སོ།།



ཀྲྀཥིནྡའི་ཀཎྜ།
དེ་ནས་རཱ་མ་དང་ལཀྵ་མ་ཎ་ཤ་ཝ་རིའི་ངག་བཞིན་དྲང་སྲོང་ཨ་མུ་ཀའི་
རི་བོའི་ཕྱོགས་སུ་སོང་བ་ལས། དཔག་ཚད་བརྒྱ་ཙམ་འདས་པ་ན་རྫིང་བུ་
– དང་འཕྲད་ནས་ཆུ་བཏུང་ཞིང་ངལ་གསོས་ཏེ། སླར་ཡང་རི་སུལ་རྣམས་
སུ་མགྲིན་བཟང་འཚོལ་དུ་སོང་བ་དང་། སྤྲེའུའི་བློན་པོ་ཧ་ནུ་མཉྫས་དེ་
གཉིས་མཐོང་སྟེ་ཁུ་འཁྲིག་ཟོས་ནས་མགྲིན་བཟང་ལ་སྦྲན་པ་དང་། དེས་
ཀྱང་ལེགས་པར་རྟོག་ཅིག་ཅེས་སྨྲས་སོ།། དེར་ཧ་ནུ་མནྡྲ་བྲམ་ཟེའི་གཟུགས་
སུ་སྤྲུལ་ཏེ། རཱ་མ་ལ་གང་ནས་འོངས་པ་སོགས་དྲིས་པས། རཱ་མས་ཀྱང་རྒྱུ་
མཚན་རྒྱས་པར་བརྗོད་དེ་ཇོ་བོ་མགྲིན་བཟང་དང་འཕྲད་དགོས་སོ་སྨྲས་པས།
ལེགས་པར་ཡིད་ཆེས་ཏེ་རང་གི་གཟུགས་སུ་བྱས་ནས། དེ་གཉིས་གཉའ་བ་
ལ་འཁུར་ཏེ། མཆོངས་ པ་ཆེན་པོས་མགྲིན་བཟང་གི་དྲུང་དུ་སླེབས་སོ།།
དེར་རཱ་མའི་མགྲིན་བཟང་ལ་སི་ཏཱའི་གཏམ་དྲིས་པས། དེ་ན་རེ་བདག་གིས་
ལེགས་པར་མ་ཤེས་ཏེ། ལན་གཅིག་སྟེང་གི་ནམ་མཁའ་ལ་བུ་མོ་ཞིག་རཱ་མ་
ཞེས་སྐད་འབྱིན་ཅིང་། རྒྱན་འདི་དག་ཆུན་པོར་དྲིལ་ནས་བདག་གི་དྲུང་དུ་
འཕངས་ཏེ། དེ་ནི་སྒྲ་སྒྲོག་གིས་ལྷོ་ལམ་དུ་ཁྱེར་རོ་ཞེས་རྒྱན་རྣམས་བསྟན་
པས། རཱ་མས་ངོ་ཤེས་ཏེ་ཡིད་ཤིན་ཏུ་གདུངས་པར་གྱུར་ཅིང་མགྲིན་བཟང་
37



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལ་སྨྲས་པ། ཁྱོད་ཀྱིས་ཀྱང་བདག་གི་གྲོགས་ཀྱིས་ཤིག བདག་ཅག་གིས་སྒྲ་
སྒྲོག་ངན་པ་དེ་གང་དུ་གནས་པ་རྩད་བཅད་དེ། སི་ཏཱ་གསོན་ན་སླར་འཕྲོག་
པར་བྱའོ།། མགྲིན་བཟང་གིས་སྨྲས་པ། བདག་གིས་ཁྱོད་ལ་གྲོགས་བྱེད་
པ་ནི་ལེགས་པར་རྔོ་ཐོགས་མོད་ཀྱི། འོན་ཀྱང་རི་འདི་ལས་བརྒལ་ན་བཱ་ལིས་
གསོད་དུ་འོང་བས་འཇིགས་སོ།། རཱ་མས་འོ་ན་ཁྱོད་ཅི་ལྟར་བཱ་ལི་དང་འཁོན་
ཅེས་དྲིས་པས། དེ་ན་རེ། དེ་ལ་བཱ་ལི་ནི་སྤྲེའུའི་རྒྱལ་པོ་དང་བདག་གི་ཁུ་བོ་
ཡང་ལགས་ཏེ། ལན་གཅིག་བདག་ཅག་ལྷན་ཅིག་ཏུ་སྡོད་པ་ན། མཱ་ཡཱབི་
ཏཱ་བྱ་བའི་སྲིན་མོ་ཞིག་སྟེང་དུ་རྒྱུག་པ། བཱ་ལིས་ཁུ་ཚུར་བསྡམས་ཏེ་ཕར་
བསྒྲལ་བས་མོ་འཇིགས་ཏེ་མ་བཟོད་པར་བྲོས་པས། བདག་ཅག་གིས་ཀྱང་
རྗེས་དེད་དེ་ཕྱིན་པས། མཐར་བྲག་ཕུག་ཆེན་པོ་ཞིག་ཏུ་ཞུགས་སོ།། དེར་
བཱ་ལིས་ཀྱང་བདག་ཕུག་སྒོ་བསྲུང་བར་བཞག་སྟེ་ནང་དུ་སོང་ངོ་།། བདག་
གིས་ཟླ་བ་གཅིག་སྙེད་བསྒུགས་ཀྱང་གཉིས་པོ་སུ་ཡང་མ་བྱུང་བས། ཤིན་ཏུ་
དུབ་ཅིང་ཡོད་སྐབས། ཉིན་མོ་གཅིག་ཕུག་སྒོ་ནས་མར་ལ་ཁྲག་གི་འོད་པ་
ཆེན་པོ་བྱུང་བས། བདག་གི་སེམས་ལ་ད་ནི་བཱ་ལི་སྲིན་མོས་བསད་ཟིན་པས་
གདོན་མི་ཟ་བར་ཕྱུང་སྟེ་བདག་ཀྱང་གསོད་པར་འགྱུར་རོ་སྙམ་ནས་སྐྲག་པར་
གྱུར་ཏེ། བྲག་ཆེན་པོས་ཕུག་སྒོ་བཅད་ནས་བྲོས་ཏེ་རང་གནས་སུ་སླེབས་པ་
དང་། སྤྲེའུའི་ཚོགས་རྣམས་ལ་བཱ་ལི་བསད་དོ་སྨྲས་པས། དེ་དག་གིས་
ཀྱང་བདག་རྒྱལ་པོར་དབང་བསྐུར་ཏོ།། འོན་ཀྱང་མི་རིང་བ་ན་བཱ་ལིས་སྲིན་
མོ་བསད་དེ་འོངས་པར་ཐོས་པས། བདག་ཤིན་ཏུ་འཇིགས་ནས་རི་འདི་ལ་
བྲོས་ཤིང་། བདག་གི་ཆུང་མ་ཡང་ཁོས་མཐུས་འཕྲོགས་ཏེ། དེ་ལྟར་
38



༄༅།།ཀྲིཥྛརྙའི་ཀཎྜ།
མནའ་མ་དང་ཡང་ལྷན་ཅིག་ཏུ་འཕྲུལ་པ་རྩོམ་ཞིང་ཆོས་སྤངས་ཏེ་གནས་སོ།།
དེ་ཡང་ལན་གཅིག་སྲིན་པོ་དུརླུ་བི་བྱ་བ་བ་ལི་ལ་རྒོལ་དུ་འོངས་པ་དང་། བཱ་
ལིས་སྲིན་པོའི་མགོ་དང་རྐང་པ་ནས་བཟུང་སྟེ། ལུས་དུམ་བུ་གཉིས་ སུ་
བཅད་ནས། རོ་ཡང་དཔག་ཚད་བཞིའི་བར་དུ་འཕངས་པ་ལས། ཕྱོགས་
འདིར་དྲང་སྲོང་ཞིག་ཡོད་པའི་མགོ་ལ་ཁྲག་གི་ཟེར་མ་ཕོག་པས། དྲང་སྲོང་
ཁྲོས་ནས། གལ་ཏེ་ཁྱོད་ཕྱོགས་འདིར་འོངས་ན་ཇི་ལྟར་ཁྱོད་ཀྱིས་སྲིན་པོ་
བསད་པ་ བཞིན་ དུ་ཁྱོད་ཀྱང་འཆི་བར་གྱུར་ ཅིག་ ཅེས་དམོད་པ་བོར་བས།
དེ་ཡང་དྲང་སྲོང་གི་དམོད་པ་ལ་འཇིགས་ཏེ་ཕྱོགས་འདིར་འོངས་པར་མི་ནུས་
སོ།། ཞེས་སྨྲས་སོ།། རཱ་མས་འོ་ན་བདག་གིས་བཱ་ལི་གསོད་པར་བགྱིས་ན་
ཁྱོད་བདག་གི་གྲོགས་སུ་འགྲོའམ། དེ་ན་རེ། དེ་ནི་ནུས་ན། འོན་ཀྱང་
ཁྱོད་ཀྱི་ཚིག་དེ་ལ་ཡིད་ཆེས་པར་དཀའ་སྟེ། དེ་ནི་དཔའ་རྩལ་དང་སྟོབས་
ཀྱིས་ཕ་རོལ་ཏུ་སོན་པའོ།། རེ་ཞིག་དེས་དུམ་བུར་བྱས་ནས་བསད་པའི་དུསླུ་
བྷིའི་མགོ་བོ་ཡང་ཕྱོགས་འདིར་རི་ལྟར་གནས་པ་འདི་ཡིན་ཏེ། ཁྱོད་ཀྱིས་
བསྡུར་ནུས་སམ་ལྟོས་ཤིག་སྨྲས་པས། རཱ་མས་ཞབས་ཀྱིས་མཐེ་བོ་ཡ་གཅིག་
གི་མགོ་བོ་དེ་དཔག་ཚད་བཞི་བཅུའི་བར་དུ་འཕངས་སོ།། འོན་ཀྱང་མགྲིན་
བཟང་ད་དུང་ སོམ་ ཉི་ མ་ ལྡོག་ སྟེ། ཤིང་ཆེན་པོ་ བདུན་ དག་ འབེན་ དུ་
བཙུགས་ནས་སྨྲས་པ། མདའ་གཅིག་གིས་འདི་དག་ཅིག་ཆར་འབིགས་ནུས་
ན་ཁྱོད་ཀྱིས་དེ་གསོད་ནུས་སོ།། བཱ་ལིས་ནི་ལྗོན་པ་འདི་ལྟ་བུ་དག་ཀྱང་རྩྭའི་
མྱུ་གུ་ཕྲ་མོ་བཞིན་གཅོད་པར་བྱེད་དོ།། རཱ་མས་དོང་པ་ལས་མདའ་ཞིག་
བླངས་ཏེ་བརྒྱབ་པས། ཤིང་བདུན་ཐལ་བྱུང་དུ་ཕུག་སྟེ། རི་ཆེན་པོ་ཞིག་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གི་རྩེ་ མོ་ཡང་གཞོམ་ནས། མདའ་ སླར་འཁོར་ཏེ་དོང་ བར་བབས་ པས།
མགྲིན་བཟང་གཟོད་ཡིད་ཆེས་ཏེ་བདག་ཁྱོད་འཇིག་རྟེན་གྱི་དབང་ཕྱུག་ཏུ་ཤེས་
སོ་ཞེས་ཞབས་ལ་ཕྱག་འཚལ་ཞིང་མདུན་དུ་མེ་ཆེན་པོ་སྤར་ཏེ། བདག་གིས་
དབང་པོ་བཅུ་པོ་དག་བརྟུལ་ཏེ་ཁྱོད་ཀྱི་བྲན་བྱེད་པར་བྱའོ།། ཞེས་མེ་ལ་
དཔང་པོ་བཅོལ་ནས་ཁས་བླངས་སོ།། དེར་རྭ་མས་མགྲིན་བཟང་ལ་ཀ་ཋིནྟཱ་
པུར་སོང་ལ། བཱ་ལི་དང་རྩོད་པའི་སྐབས་འཚོལ་ཅིག་སྨྲས་པས། དེ་ཡང་
མི་འཇིགས་པར་སོང་བ་དང་། རཱ་མ་དང་ལགི་མ་ཎ་ཡང་ཕྱི་བཞིན་འབྲངས་
སོ།། ཇི་ཙམ་ནས་བཱ་ལིས་མགྲིན་བཟང་མཐོང་ནས་ཤིན་ཏུ་ཁྲོས་ཏེ་སྟེང་དུ་
རྒྱུག་པ་དང་། དེ་གཉིས་ཕན་ཚུན་སྟོབས་བཀྱེ་ནས་འཐབ་བོ།། རཱ་མ་
གཡུལ་གྱི་ཞིང་དང་ཉེ་བར་ཤིང་ལྗོན་པའི་ལོགས་སུ་ཡིབ་སྟེ་ཡོད་པ་ལས་སྤྲེའུ་དེ་
གཉིས་སྤྱན་དུ་གྱུར་པ་ཉིད་ཀྱིས་ན། བྱད་བཞིན་མཐའ་དག་ཤིན་ཏུ་ཡང་
འདྲ་བ་ཞིག་པས། སུ་ལ་མདའ་བསྣུན་དགོས་པ་མ་ཤེས་པར་ལུས་སོ།། ཇི་
ཙམ་ན་བཱ་ལིས་མགྲིན་བཟང་ལ་ཁུ་ཚུར་བསྣུན་པ་དང་། དེས་འཇིགས་པས་
མ་བཟོད་པར་བྲོས་པས། སང་འཐབ་པར་བྱའོ་ཞེས་དུས་ཆད་བྱས་ནས་བཱ་
ལི་ཡང་སླར་ལོག་གོ། མགྲིན་བཟང་ཁྲག་ཚབ་སྐྱུགས་ཤིང་རཱ་མའི་དྲུང་དུ་
འོངས་ཏེ། ཁྱོད་ཅིའི་ཕྱིར་མདའ་མ་བསྣུན་ཞེས་གྱོད་བརྡལ་བས། རཱ་མས་
ཁྱོད་གཉིས་འདྲ་བས་དབྱེ་བ་འབྱེད་མ་ནུས་ཀྱི་སང་འདི་གྱོན་ལ་སོང་ཞིག་ཅེས་
མེ་ཏོག་གི་ཕྲེང་བ་ཞིག་གཏད་དོ།། སང་དེ་ཉིན་བཱ་ལི་འོང་བར་ཆས་པ་ན།
དེའི་ཆུང་མ་ཏཱ་ར་ཀ་ཞེས་བྱ་བས་སྨྲས་པ། བུ་ཨརྒ་དས་ཐོས་ཏེ་མགྲིན་བཟང་
གི་གྲོགས་སུ་འཐབ་བྲལ་གྱི་བདག་པོ་ཡོད་དོ་ཟེར་བས། ཁྱོད་རྒྱལ་བར་མི་
40



༄༅།།ཀྲིཥྛནྟའི་ཀཎྜ།
ནུས་ཀྱི་རྒྱལ་སྲིད་ཀྱང་མགྲིན་བཟང་ལ་གཏོད་ལ་འདུམ་གྱིས་ཤིག་ཅེས་བཀག་
ཀྱང་མ་ཉན་པར། འོ་ན་ནི་དེ་གྲོགས་དང་བཅས་པ་གསོད་པར་བྱའོ་ཞེས་
ལྷག་པར་ཁྲོས་ཏེ་སོང་ངོ༌།། དེར་དེ་གཉིས་སྔར་བཞིན་འཐབ་པ་ན། རཱ་
མས་ཡིབ་སྟེ་མདའ་ཞིག་བསྣུན་པས། དེ་སྙིང་གི་མཚམས་སུ་ཕོག་ནས་འགྱེལ་
བར་གྱུར་ཏོ།། སྙིང་ཆེ་བ་ཆེ་བའི་སེམས་དང་ལྡན་པ་དག་གི་གནད་ལ་ཕོག་
ཀྱང་གློ་བུར་ཉིད་དུ་མི་འཆི་བར་གྲགས་ཏེ། དེ་སླར་ལངས་ནས་རཱ་མའི་དྲུང་
དུ་འཁྱོར་ཞིང་འོངས་ཏེ་སྨྲས་པ། ཁྱོད་ཅིའི་ཕྱིར་རྒྱལ་རིགས་ཀྱི་ཆོས་དང་
འགལ་ཏེ། ཆོམ་རྐུན་བཞིན་ཡིབ་ཅིང་བདག་བསད། དངོས་སུ་ཕྱུངས་
ནས་བསད་ན་དཔའ་བོའི་ཅོད་པན་ཉིད་ཐོབ་པར་འགྱུར་མོད། རཱ་མས་བརྩེ་
བ་དང་བཅས་པས་གསུངས་པ། ཀྭ་ཡེ་ཁྱོད་མི་ཤེས་སམ། བདག་ནི་ཕྱག་
ན་འཁོར་ལོ་ཅན་གྱི་འཇུག་པར་གྱུར་པ་ར་གྷུ་ནཱ་ཐ་འཇིག་རྟེན་དུ་འབྱུང་བར་
འགྱུར་བ་དེ་ཡིན་ཏེ། ཁྱོད་འཚོ་བའི་བར་དུ་བསོད་ནམས་མ་ཡིན་པ་འབའ་
ཞིག་ལ་སྤྱད་པའི་རྣམ་པར་སྨིན་པའི་ཁུར་པོ་དེ་དག་བསལ་ཟིན་པས་ཡུས་པར་
མ་བྱེད་ ཅིག དེ་ ཐོས་ ནས་ བཱ་ ལི་ བདུད་ རྩི་ བྲན་ པ་ བཞིན་ དུ་ གྱུར་ ཏེ།
བདག་འཆི་བའི་ཉིན་མོ་བཅོམ་ལྡན་ཁྱབ་འཇུག་མཐོང་བ་ནི་རྙེད་པ་ལེགས་པར་
རྙེད་པ་ཡིན་ནོ་སྙམ་དུ་བསམས་ནས་སྤྲོ་བ་དང་བཅས་པས་སྨྲས་པ། འོ་ན་
ཁྱོད་བདག་གི་བུ་ཨངྒ་ད་ལ་བརྩེ་བར་མཛོད་ཅིག མདའ་འཐེན་ཅིག་དང་
བདག་འཆི་བར་བྱའོ།། རཱ་མས་མདའ་བཏོན་པ་དང་དེ་ཉིད་དུ་ཤི་སྟེ་མཐོ་
རིས་སུ་སོང་ངོ༌།། ཏཱ་ར་ཀ་ངུ་བཞིན་འོངས་ཏེ་ཁྱོའི་རོ་ལ་འཇུས་ནས་བདག་
ཀྱང་གྲོགས་དང་ལྷན་ཅིག་ཏུ་འཆི་བར་འདོད་པས་སོད་ཅིག་ཅེས་སྨྲས་པས།
41



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རཱ་མས་ ཐབས་ཀྱིས་བཟློག་པར་མཛད་དོ།། མགྲིན་བཟང་གི་ཕུ་བོའི་རོ་
བསྲེགས་ཏེ། ཀི་ཊི་ཀ་ནུདྷཱ་པུ་རིར་སོང་ནས་རྒྱལ་པོའི་ཁྲི་ལ་འཁོད་ཅིང་
དགའ་སྟོན་ཆེན་པོ་ཉིན་མང་པོར་བྱས་ཏེ། ལཀྵ་མ་ཎ་ཡང་མགྲོན་དུ་བོས་སོ།།
རཱ་མ་ནི་ཡབ་ཀྱི་བཀས་ཁྱིམ་དང་གྲོང་དུ་མི་འབྱོན་ པས་ ནགས་ཚལ་དེ་ན་
བཞུགས་སོ།། ལཀྵ་མ་ཎ་སླར་ལོག་ནས་སྤུན་གཉིས་རི་བོ་དང་པོའི་ཆར་པའི་
ངོས་ཀྱི་བྲག་ཕུག་ཏུ་བྱོན་ཏོ།། དབྱར་ཐོག་ཐག་དེ་ན་གནས་པར་བྱས་སོ།།
མགྲིན་བཟང་རྒྱལ་སྲིད་ཀྱི་དཔལ་ལ་གཡེངས་ཏེ་རིང་ཙམ་དུ་ལུས་པ་ན། ཧ་
ནུ་མཉྫས་དྲན་པ་བསྐུལ་པས་དེས་ཀྱང་ཞག་བཅོ་ལྔ་ཞིག་ལ་སྤྲེའུའི་དམག་སྟོང་
ཕྲག་བཅུ་ གཉིས རྙེད་ བསྡུས་ཏེ་ཕྱོགས་ བཞི་ ལ་ སི་ཏཱ་འཚོལ་ དུ་བཏང་ངོ༌།།
འོན་ཀྱང་མགྲིན་བཟང་མ་འོངས་པར་ཡུན་རིང་ཐོགས་པས། རཱ་མས་ཀྱང་སི་
ཏཱ་ཤིན་ཏུ་དྲན་ཏེ། ། ལཀྵ་མ་ཎ་ལ་མགྲིན་བཟང་གིས་རང་ཅག་བསླུས་པས།
ད་ལྟ་ཇི་ལྟར་བྱེད་པར་བྱ་སྨྲས་པས། ལཀྵ་མ་ཎ་བདག་ཀི་ཎི་ཀ་ནུདྷཱ་པུ་རིར་
སོང་ལ་ངན་པ་དེ་བསད་ནས་འོང་གི་ཞེས་ཆས་པས། རཱ་མས་འོ་ན་ཇེ་དང་
པོར་བསྡིགས་ཤིག་ཅེས་སྨྲས་སོ།། དེར་ལཀྵ་མ་ཎས་མདའ་གཞུ་ཁྱེར་ཏེ་སྤྲེའུ་
མཐོང་ཚད་ལ་ མདའ་འདིས་ མགྲིན་བཟང་གསོད་དུ་འགྲོའོ་ཞེས་སྨྲས་པས།
རིམ་གྱིས་ཏཱ་ར་ཀས་ཐོས་ཏེ་མགྲིན་བཟང་ལ་སྦྲན་པས། དེ་སྐྲག་ཅིང་ནོངས་
པས་ཁུམ་བཞིན་ལཀྵ་མ་ཎའི་དྲུང་དུ་ཕྱིན་ཏེ། སྤྲེའུ་དམག་བཏང་བ་སོགས་
རྒྱུ་མཚན་ཞུས་པས། དེ་ཡང་དགའ་སྟེ་མགྲིན་བཟང་དང་སྤྲེའུའི་དཔའ་བོ་
རྣམས་ཁྲིད་ནས་ཁོ་བོའི་དྲུང་དུ་སོང་ངོ༌།། དེའི་ཚེ་རཱ་མའི་དྲུང་ན་སྤྲེའུའི་
དཔའ་བོ་ཆེན་པོ་བརྒྱད་པོ། ཧ་ནུ་མནྡྲ་དང་། ཨངྒ་ད་དང་། ཛ་སྨྲ་ཝ་



༄༅།།ཀྲིཥྛནྟའི་ཀཎྜ།
ན་དང་། བྲིཎྜ་ལ་དང་། སུམ་ཎ་དང༌། ཀེ་ཤ་བྷ་དང་། མེ་ལྷོ་དང་།
དཱི་བཱ་དི་རྣམས་ཡོད་པ་ལས། རཱ་མས་ཕྱོགས་བགོས་ནས་སི་ཏཱ་འཚོལ་དུ་
བཏང་ཞིང་། ལྷག་པར་ཨརྒ་ད་དང་། ཧ་ནུ་མནྡྲ་ལ། རང་ཉིད་ཀྱི་སོར་
གདུབ་མིང་ཡིག་གི་མཚན་པ་ཅན་གཏད་ནས། གལ་ཏེ་སི་ཏཱ་མཐོང་ན་འདི་
སྟོན་ཅིག་དང་ཡིད་ཆེས་པར་འགྱུར་རོ་ཞེས་སྨྲས་སོ།། དེར་སྤྲེའུ་རྣམས་
ཕྱོགས་ཀུན་ཏུ་སོང་ཀྱང་སི་ཏཱའི་གཏམ་མ་ཐོས་ནས། རི་སུལ་ཞིག་ན་སྐོམ་
པས་ཉེན་ཅིང་ཡོད་པས་ན། བྲག་གི་བུ་ག་ཞིག་ནས་ངང་པ་དག་འཕུར་ཏེ་
འོངས་པ་མཐོང་ནས་ཆུ་འཚོལ་དུ་ཕྱིན་པས། ལྷའི་སྐྱེད་མོས་ཚལ་ཞིག་ཏུ་
བུད་མེད་རྣལ་འབྱོར་བརྩོན་པ་ཞིག་དང་ཕྲད་དེ། དེས་དེ་དག་ལ་འོངས་
པའི་རྒྱུ་མཚན་དྲིས་པས། ཧ་ནུ་མཉྫས་རཱ་མ་དང་སི་ཏཱ་ལས་བརྩམས་ཏེ་བྱུང་
བ་མཐའ་དག་གླེང་བ་དང་། དེ་ཤིན་ཏུ་དགའ་སྟེ་སྤྲེའུ་རྣམས་རྫིང་བུ་དྭངས་
པར་འཁྲིད་དེ་ཆུ་ཚིམ་པར་བྱིན་ཅིང་སྨྲས་པ། བདག་ནི་ལྷ་མོ་སྡེ་མའི་གྲོགས་
མོ་དྲི་ཟ་མོ་སྟེ། མོ་རྣལ་འབྱོར་མཐར་ཕྱིན་ནས་ཚངས་པའི་འཇིག་རྟེན་དུ་
སོང་ཞིང་། བདག་ནི་རཱ་གླུ་ནཱ་ཐ་འབྱུང་བ་ལ་བསྒུགས་ནས་རྟག་ཞི་བས་སྩལ་
བའི་བསྟི་གནས་འདི་ན་གནས་སོ།། ད་ནི་བདག་གི་བསམ་པ་མཐར་ཕྱིན་
པས་རཱ་ མ་ བཞུགས་ པའི་ ཕྱོགས་ སྟོན་ ཅིག་ དང་ མཇལ་ དུ་ འགྲོའོ་སྨྲས་ནས།
སྤྲེའུ་རྣམས་ལ་ཡང་ལྷོ་ལམ་དུ་འགྲོ་དགོས་པར་ལུང་བསྟན་ཏེ་སོང་ངོ་།། རཱ་
མས་ཀྱང་མོ་ལ་ཁྱོད་ཁ་བ་ཅན་གྱི་རི་བཱ་དྲི་ལ་སྒོམས་ཤིག་དང་སྐྱེ་བ་འདིའི་འོག་
ཏུ་མཐར་ཕྱིན་པར་འགྱུར་རོ་ཞེས་ལུང་བསྟན་ཏོ།། (གནས་དེ་ནི་བལ་ཡུལ་གྱི་
ཕྱོགས་གཅིག་ཏུ་ཡོད་པར་ཐོས་ཏེ་དེར་ལྷ་ཁང་ཞིག་ཡོད་པའི་སྒོ་དབྱར་ཟླ་བ་བཞི་རང་
43



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བཞིན་གྱིས་ཕྱེ་ཞིང་། དགུན་རང་བཞིན་གྱིས་བསྡམས་ནས་སྡོད་སྐད།) དེ་ནས་
སྤྲེའུ་རྣམས་ཕྱོགས་སུ་སོང་སོང་བ་ལས་ཇི་ཙམ་ན་འཛམ་བུ་གླིང་གི་ས་ཆེན་པོ་
འདིའི་མཐའ་ལ་སླེབས་ཏེ། ལན་ཚྭའི་རྒྱ་མཚོ་དང་རི་བོ་དབང་ཆེན་ཀྱང་
མཐོང་ངོ༌། འོན་ཀྱང་སི་ཏཱའི་གཏམ་སུས་ཀྱང་མ་ཐོས་ནས། ཐམས་ཅད་
རྒྱ་(དེང་སང་ཕལ་སྐད་དུ་ཉོབ་པ་ཟེར་ལ་བརྡ་རྙིང་འགར་རྨ་བའང་སྣང་ངོ་།) ཞིང་
དུབ་སྟེ་རྒྱ་མཚོའི་ངོགས་ཀྱི་ནགས་ཚལ་དག་ན་འཁྱམས་ཤིང་གཅིག་གིས་གཅིག་
ལ་སྨྲས་པ། ད་ནི་བདག་ཅག་གིས་རཱ་མ་ལ་ཇི་ལྟར་བྱའི་རྒྱལ་པོ་ཛ་ཊ་ཡུས་
བྱས་པ་ལྟ་བུའི་གྲོགས་ཀྱང་མ་ནུས་ཏེ། སླར་ལོག་ན་མགྲིན་བཟང་གིས་
གསོད་པར་འགྱུར་གྱིས། ཕྱོགས་འདི་ཉིད་དུ་འཆི་བར་བྱའོ།། དེ་དག་དེ་
སྐད་ཟེར་བ་ནམ་མཁའ་ལྡིང་ཆེན་པོ་གཤོག་པ་བྱི་བ་སམ་པ་ཏི་བྱ་བས་ཐོས་ཏེ་
དྲུང་དུ་འོང་ནས་སྨྲས་པ། ཁྱོད་ཅག་ཛ་ཊ་ཡུ་དང་རཱ་མའི་གཏམ་དེ་ཡང་
བརྗོད་ཅིག དེ་དག་གིས་རྒྱས་པར་སྨྲས་པ་དང་། དེ་ཤིན་ཏུ་དགའ་ཞིང་
སྨྲས་པ། དེ་ལྟར་ན་ཛ་ཊ་ཡུ་དེ་ནི་བདག་གི་སྤུན་ལགས་ཏེ། བདག་ཅག་
གཞོན་ནུར་གྱུར་པ་ན། དུས་གཅིག་ན་སྟོབས་འགྲན་ཏེ། ཉི་མ་དང་ཉེ་
བར་འཕུར་བས། ཁོ་སྤྱང་བས་ཉི་མའི་དྲུང་དུ་མ་སོང་བ་ལ། བདག་ང་
རྒྱལ་གྱིས་ཡར་འཕུར་བ་ལས། ཉི་མའི་མེས་རེག་སྟེ་སྐད་གཅིག་གིས་འདབ་
གཤོག་ཚིག་ནས་འབིགས་བྱེད་ཀྱི་སྟེང་དུ་ལྷུང་བས། དེར་དྲན་པ་ཉམས་ནས་
ཞག་གསུམ་རྙེད་འདས་སོ།། ནམ་བརྒྱལ་སངས་པ་ན་ཟུག་ཟེར་དང་མྱ་ངན་
གྱིས་འཆི་ལ་ཉེ་བར་ཡོད་པའི་ཚེ། དྲང་སྲོང་ཟླ་བ་བྱོན་ཏེ། སྲིད་པའི་ལུས་
དང་འབྲེལ་བ་ཉིད་སྡུག་བསྔལ་གྱི་རྒྱུ་ཡིན་པས་ཁྱོད་མྱ་ངན་མ་བྱེད་ཅིག མ་
44



༄༅།།ཀྲིཥྛནྟའི་ཀཎྜ།
འོངས་པ་ན་ཁྱོད་ར་གླུ་ནཱ་ཐའི་ཕོ་ཉ་སི་ཏཱ་འཚོལ་བ་རྣམས་དང་འཕྲད་དེ་དེ་དག་
ལ་ཁྱོད་སི་ཏཱ་གང་དུ་ཡོད་པ་སྨྲས་པས། བསོད་ནམས་དེས་ཁྱོད་ཀྱི་གཤོག་པ་
སླར་སྐྱེས་པར་འགྱུར་རོ་ཞེས་ལུང་བསྟན་ཏོ།། དེའི་དུས་ནི་ད་ཡིན་ན་སི་ཏཱ་
ཡང་བདག་གིས་ལེགས་པར་མཐོང་སྟེ། འདི་ལྟར་དེ་ནི་ད་ལྟ་ ལྷོ་ཕྱོགས་
ལངྐའི་ཡུལ་སྒྲ་སྒྲོག་གི་རྒྱལ་པོའི་ཕོ་བྲང་གི་ཉེ་འཁོར་ཨ་ཤུ་ཀའི་སྐྱེད་ཚལ་དུ་ཤིང་
ཤ་པཱའི་ལྗོན་པ་ཞིག་གི་དྲུང་ན་གནས་ཏེ། ཁྱེད་ཅག་ལས་སུ་དཔག་ཚད་བཞི་
བརྒྱའི་རྒྱ་མཚོ་བརྒལ་བར་ནུས་ན་དེས་རྙེད་པར་འགྱུར་རོ།། ཞེས་སྨྲས་པས།
སྤྲེའུ་རྣམས་ཤིན་ ཏུ་དགའ་བར་གྱུར་ཅིང་། མཁའ་ལྡིང་ཡང་དེ་མ་ཐག་
གཤོག་པ་སླར་སྐྱེ་བར་བརྩམས་པས་དགའ་ཞིང་སོང་ངོ་།། འོན་ཀྱང་རྒྱ་མཚོ་
བརྒལ་བ་ཇི་ལྟར་བྱ་བ་མི་ཤེས་ནས་སྤྲེའུ་རྣམས་ཀྱིས་གྲོས་བྱས་པས། ཐམས་
ཅད་ཀྱང་མཐུན་པར། ཧ་ནུ་མནྡྲ་ལ་རང་གི་ལུས་དངོས་ཀྱི་མཐུ་ཕྱུང་པའི་
ཆེད་དུ་གསོལ་བ་བཏབ་ན་ལེགས་སོ་སྨྲས་པས། ཛམྦ་ཀ་དང་། ཨངྒ་ད།
ཧ་ནུ་མཉྫིའི་དྲུང་དུ་ཕྱིན་ནས་གསོལ་བ་བཏབ་པ། ནགས་ཀྱི་དབང་ཕྱུག་
ཚོགས་རྗེ་ཁྱེད་ཀྱི་སྟོབས།། སྲིད་གསུམ་ བསྒོམ་ པས་ མི་ བརྫི་ རྡོ་ རྗེ་ བྲག།
འབྱུང་པོའི་ཡུམ་གྱི་བཟོད་པར་དཀའ་བ་དེ།། མངོན་གསུམ་མཐོང་བའི་དུས་
ལ་དེ་རིང་བས། ། ཁྱོད་ཉིད་བྱིས་པའི་གནས་སུ་གྱུར་ཚེའང་། འཆར་
ཀའི་འོད་འཆང་ཉི་མ་གཞོན་ནུ་ལ། ལྗོན་པའི་འབྲས་བུར་འཕྲུལ་ནས་
མཆོངས་པས་ན། ། མཁའ་ལ་དཔག་ཚད་ཉིས་སྟོང་འདས་ཞེས་གྲགས།།
དེའི་ཕྱིར་དཔག་ཚད་བཞི་བརྒྱའི་རྒྱ་མཚོ་ནི།། ཁྱེད་ལ་དཀའ་བ་ཅི་ཡང་ཡོད་
མིན་པས། ། དཔའ་བོ་ཆེན་པོ་རང་གི་གཟུགས་ཕྱུང་སྟེ།། ར་གླུའི་མགོན་
45



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
པོའི་ཕོ་ཉར་འབྱོན་པས་རིགས། ཞེས་ཞུས་པ་དང་། ཧ་ནུ་མནྡྲ་ཡང་
དགའ་ཞིང་དྲེགས་པས་དེ་མ་ཐག་རང་གི་ལུས་རི་བོའི་གཏོས་ཙམ་དུ་གྱུར་ཏེ།
གདོང་ཁྲག་ལྟར་དམར་ཞིང་། ར་གན་གྱི་འོད་ལྟ་བུའི་སྤུ་དག་ཟི་རི་རི་འབར་
བཞིན། ཧཱགས་ཀྱི་ང་རོ་འབྲུག་འདྲ་བ་དང་བཅས་རི་ཆེན་པོའི་རྩེར་འཛེགས་
པ་དང་། སྤྲེའུ་ རྣམས་ ཀྱང་ ཡ་ མཚན་ གྱིས་ མིག་ བགྲད་ དེ་ བལྟས་ སོ།།
ཀྲིཥྛནྟའི་ ཀཎྜ་རྫོགས་སོ།།



ལངྐའི་ཀཎྜ།
དེར་ཧ་ནུ་མནྡྲ་གདོང་ལྷོ་དང་རྐང་པ་ས་ལ་བགྲད་དེ། མིག་སྟེང་དུ་
བལྟས་ནས་མཆོངས་པ་ཆེན་པོ་བྱས་པས་ལྷོ་ཕྱོགས་ཀྱི་ནམ་མཁའ་ལ་སྐར་མདའ་
བཞིན་དུ་སོང་ངོ་།། དེའི་ཚེ་དབང་པོ་དག་གིས། ཧ་ནུ་མཉྫས། རཱ་མའི་
བཞེད་པ་སྒྲུབ་ནུས་སམ་མི་ནུས་བགམ་པའི་ཆེད་དུ་ལྷ་མོ་བཅུད་བྲལ་མ་བཏང་
བས། དེས་འཇིགས་སུ་རུང་བའི་གཟུགས་སུ་བྱས་ཏེ། ཧ་ནུ་མནྡྲའི་ལམ་
བཀག་ཅིང་། ཁ་གདངས་ནས་སྨྲས་པ། ཁྱོད་བདག་གི་མཆོད་པའི་ཕྱིར་
དགོས་པས་ཁའི་ནང་འདིར་ཤོག་ཅིག དེས་སྨྲས་པ། བདག་ད་དུང་ར་གླུ་
ནཱ་ཐའི་བཞེད་པ་མ་སྒྲུབ་པས། ཕྱིར་ལྡོག་པ་ན་ཁྱོད་ཀྱིས་ཟོ་ཞིག འོ་ན་
ངའི་ཁར་ལན་ཅིག་ཞུགས་ལ་སོང་ཅིག གཞན་དུ་ན་ད་ལྟ་ཉིད་གསོད་པར་
བྱའོ།། ཧ་ནུ་མནྡྲ་ནས་རང་གི་གཟུགས་ཚད་བཞི་ཙམ་དུ་སྤྲུལ་པས། ཁ་དེ་
དཔག་ཚད་ཉི་ཤུར་བསྐྱེད་དོ།། ཡང་ལུས་བཞི་བཅུར་བྱས་པས་ཁ་དེ་བརྒྱད་
བཅུར་བྱས་སོ།། དེ་ལྟར་རེ་མོས་ཀྱིས་མཐར་ཁ་དེ་དཔག་ཚད་ཉིས་བརྒྱར་
གདངས་པས། ཧ་ནུ་མཉྫས་གློ་བུར་དུ་སྤྲེའུ་རང་ཚད་དུ་བྱས་ནས་ཁའི་ནང་
དུ་ཡུད་ཙམ་ཞུགས་ཏེ་འོངས་པས། ཅི་ཡང་བྱེད་མ་ནུས་སོ།། དེར་ལྷ་མོ་
ཡང་དགའ་ནས་རང་གི་གཟུགས་བསྟན་ཅིང་། ཧ་ནུ་མནྡྲ་ལ་བསྟོད་དེ་སོང་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
ངོ་།། མི་རིང་པར་རྒྱ་མཚོ་ཆེན་པོའི་བཀས་རི་བོ་མི་ནཱ་ཀ་ལ་ཧ་ནུ་མནྡྲ་ལ་
འབྲས་བུ་དང་བཏུང་བ་དག་འབུལ་དུ་བཅུག་པས། དེས་ཀྱང་ལག་པས་རེག་
ཙམ་བྱས་ཏེ། བདག་མགུ་བར་གྱུར་གྱི་ཟ་བའི་ལོང་མེད་དོ་ཞེས་སོང་ངོ༌།།
ཡང་སོང་བ་ན་སྲིན་མོ་སི་དྷི་ཀཱ་ཞེས་བྱ་བ་སྟེང་གི་ནམ་མཁའ་ལ་འགྲོ་བ་དག་གི་
གཟུགས་བརྙན་ནས་བཟུང་སྟེ་ཐུར་དུ་དྲངས་ཏེ་ཟ་བ་ཡོད་པས། ཧ་ནུ་
མནྡྲའི་གྲིབ་མ་ནས་བཟུང་བ་དང་། དེ་ནམ་མཁའ་ལ་གཡོ་བ་མེད་པར་གྱུར་
པས། ཕྱོགས་བཅུར་བལྟས་པས་ན་མཚོའི་སྲིན་མོ་མཐོང་སྟེ། རྡོག་ཐབས་
གཅིག་གིས་བསྣུན་ནས་བསད་དོ།། མི་རིང་བ་ན་མཚོའི་འགྲམ་དུ་སླེབས་ཏེ་
རིའི་རྒྱལ་པོ་ཕུང་པོ་གསུམ་པའི་རྩེ་མོ་ཡང་མཐོང་ངོ་། དེ་ནས་ཧ་ནུ་མཉྫི་
ལངྐའི་ཡུལ་ རི་དེའུ་དང་། ནགས་ཚལ་ བཟའ་ཤིང་ ཅན་ གྱིས་ བརྒྱན་ པ།
ཆུ་ཀླུང་ བརྒྱ་ ཕྲག་ དག་ འབབ་ པ། སྤང་ གཤོང་ མེ་ ཏོག་ གི་ དྲ་ བ་ ཅན།
ཉམས་དགའ་ དགའ་ ལྟར་ སྣང་ བའི་ ཕྱོགས་ དག་ ཏུ་ རྒྱུ་ ཞིང་ སོང་ བ་ ལས།
མཐར་གྱིས་ལངྐའི་རི་དང་ཉེ་བར་སླེབས་ཏེ་ཉིན་མོ་ནགས་སུ་བསྐུངས་དེ་བསྡད་
དོ།། མིག་ལམ་ཆད་པ་ན་གྲོང་ཁྱེར་གྱི་རྭ་བའི་ཕྱོགས་སུ་ཤིན་ཏུ་ཆུང་ངུའི་
གཟུགས་སུ་བྱས་ཏེ་ཕྱིན་པས་ལངྐའི་མོ་ཞིག་གིས་མཐོང་སྟེ་མཚན་ལ་འཇབ་པུས་
གྲོང་དུ་འགྲོ་བ་འདི་སུ་ཞིག་ཅེས་རྐང་སྟབས་ཀྱིས་བསྣུན་པ་དང་། ཧ་ནུ་མནྡྲ་
ཁྲོས་ཏེ་ལན་ཁུ་ཚུར་བསྣུན་པས་མོ་ཁྲག་ཚབ་སྐྱུགས་སོ།། དེར་སྲིན་མོས་སྤྲུལ་
པར་ཤེས་ཤིང་ཚངས་པས་ལུང་བསྟན་ཡང་རྗེས་སུ་དྲན་ནས་ད་ནི་ལངྐ་པུ་རི་
འཇིག་པའི་དུས་ལ་བབས་པས་སུས་ཀྱང་བཟློག་མི་ནུས་སོ་སྙམ་ནས། ཧ་ནུ་
མརླ་ལ་ཕྱག་འཚལ་ཅིང་གཟོད་པར་གསོལ་ཏེ། སི་ཏཱ་ཡོད་པའི་ཨ་ཤྭ་ཀའི་
48



༄༅།།ལངྐའི་ཀཎྜ།།
ནགས་ཚལ་ཀྱང་བསྟན་ཏོ།། དེར་ཧ་ནུ་མནྡཱ་ར་བ་ལས་མཆོངས་ཏེ་སོང་བ་
དང་། སི་ཏཱ་ཤིང་ཤ་པའི་ལྗོན་པའི་དྲུང་ན་སྲིན་མོ་དག་གི་དབུས་སུ་སྐྲ་བཀྲོལ་
ཅིང་། ཁྲུས་མ་བྱས་ལ། ཟས་ཀྱང་བཅད་པས་ལུས་རིད་ཅིང་། རཱ་མའི་
མིང་ནས་འབོད་བཞིན་འཆི་མ་ཕྱུང་སྟེ་གནས་པ་མཐོང་ངོ་།། དེར་ཧ་ནུ་མཉྫི་
ཡང་སི་ཏཱ་གང་དུ་གནས་པའི་ཤིང་དེའི་ཡལ་ག་ལ་འཛེགས་ཏེ། ཤིན་ཏུ་ཆུང་
ངུའི་གཟུགས་ཀྱིས་ཤིང་ལོ་གཅིག་གི་འོག་ཏུ་ཡིབ་སྟེ་བསྡད་དོ།། དེ་ཙམ་ན་
རྒྱང་རིང་པོ་ནས་སྒྲ་ཆེན་པོ་ཞིག་ཐོས་པས་ཅི་ཡིན་སྙམ་ཙ་ན། སྒྲ་སྒྲོག་རྨི་ལྟས་
ལོག་ནས་རཱ་མ་སླེབས་སམ་སྙམ་སྟེ་བརྟག་པའི་ཕྱིར་བཙུན་མོའི་འཁོར་དང་
བཅས་ཏེ་ སྐྱེད་ཚལ་དུ་འོངས་ནས་ སི་ཏཱ་ལ། ཉམས་ སད་ནས་སྨྲས་པ།
ཁྱོད་ད་དུང་རཱ་མ་ལ་ཆགས་པས་མི་གཏོང་སྟེ། དེས་ནི་ཁྱོད་ལ་བྱམས་པ་བོར་
ཟིན་ཏོ།། མ་བོར་ན་ཡང་། གང་གི་ཚེ་བདག་གིས་ཁྱོད་འཕྲོག་པ་ན་ཡང་ཅི་
ཡང་བྱེད་པར་མ་ནུས་ན། ད་ནི་ལྟ་ག་ལ་ཞིག སི་ཏཱ་དྲེགས་པ་དང་བཅས་
ལན་བཏབ་པ། ཁྱོད་འཕྲོག་པ་མ་ཡིན་གྱི་བདག་གི་ཁྱོ་མེད་པ་ན་བརྐུས་པ་
ཡིན་ནོ།། སྒྲ་སྒྲོག་ཁྲོས་ནས་རལ་གྲི་ཕྱུང་སྟེ་རྒྱུག་པ། མྱོས་བྱེད་མས་བཀག་
གོ། དེར་སྒྲ་སྒྲོག་གིས་སི་ཏཱའི་སྲུང་མ་རྣམས་ལ་སྨྲས་པ། ད་ནས་ཟླ་བ་
གཉིས་བར་སི་ཏཱས་བདག་གི་ཆུང་མར་ཁས་མ་བླངས་ན། ཐམས་ཅད་གསོན་
པར་བཙོས་ལ་གསོད་པར་བྱ་ཡི། ལེགས་པར་སློབ་ཅིག སི་ཏཱ་ལ་ཡང་
ཁྱོད་ལངྐའི་བདག་མོ་དང་འཆི་བ་གཉིས་གང་འདོད་སོམས་ཤིག་ཅེས་སྨྲས་ནས་
སོང་ངོ་།། སྒྲ་སྒྲོག་སོང་ནས་རིང་པོ་མ་ལོན་པ་ན་སྲིན་མོ་རྣམས་ཀྱང་ལྷའི་
མཐུས་གཉིད་ཁུག་པར་གྱུར་ཏོ།། སི་ཏཱས་ད་ནི་སྐབས་རྙེད་པས་རཱ་མས་ཀྱང་
49



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བདག་ལ་ངེས་པར་བྱམས་པ་ལྟར་སྣང་བས་ལྕེབས་ལ་འཆི་བར་བྱ་བའོ་སྙམ་
ནས། ལངས་ཏེ་ཤིང་གི་ཡལ་གར་ལག་པ་མནམ་པ་དང་ཧ་ནུ་མནྡྲས་སྐད་
ཆུང་ངུས་སྨྲ་པ། མ་མ། ཐུབ་ཚོད་མ་མཛད་ཅིག བདག་ར་གླུ་ནཱ་ཐའི་
ཕོ་ཉ་ཡིན་ཏེ། ཁྱོད་ཁོ་ནའི་སླད་དུ་འདིར་འོངས་སོ།། དེ་ཡང་ཁྱོད་ལ་
བྱམས་པ་དང་བཅས་པ་སྟེ། ཁྱོད་འཚོ་བའི་སླད་དུ་འདི་ལྟ་བུའི་དཀའ་བ་
དག་བྱེད་དོ་ཞེས། རཱ་མ་དང་། ལཀྵ་མ་ཎ་བསླབས་པ་ལྔའི་ནགས་ནས་
འོངས་པ་ནས་བརྩམས་ཏེ་ཞིབ་པར་གླེང་བས། སི་ཏཱ་གྲོགས་དྲན་ནས་ཡིད་
ཀྱིས་གདུངས་ཤིང་ཕྱོགས་བཅུར་བལྟས་པ་ན་སུ་ཡང་མ་མཐོང་ནས། སྒྲ་སྒྲོག་
གིས་གཡོར་དགོངས་ཏེ་སྨྲས་པ། ཁྱོད་སུ་ཞིག་བདག་གི་མདུན་དུ་ཤོག་ཅིག
ཧ་ནུ་མནྠ་ཤིང་ནས་བབས་ཏེ་སི་ཏཱའི་རྐང་པ་ལ་ཕྱག་འཚལ་ནས། མ་མ།
ཐུགས་ཆེས་པར་མཛོད་ཅིག་ཅེས་རཱ་མའི་སོར་གདུབ་བསྟན་པས། སི་ཏཱས་
ཀྱང་ངོ་ཤེས་ནས་ངུས་སོ།། དེར་སི་ཏཱས་ཁྱོད་མྱུར་དུ་ལོག་ལ་བདག་འདི་ལྟར་
ཡོད་པའི་ཚུལ་སྨོས་ལ། བདག་གི་མཆིད་ནི་རཱ་མ་ལ། ཁྱོད་བདག་ལ་བརྩེ་
བར་བཞེད་ན། བདག་གི་འཚོ་བའི་ལྷག་མ་ཟླ་བ་གཉིས་ལས་མེད་པས།
དེའི་གོང་དུ་སྲིན་པོ་རྣམས་གཞོམ་པར་མཛོད་ཅིག་ཅེས་སྨྲོས་ཤིག་ཅེས། སྐྲ་
གསེབ་ཀྱི་ནོར་བུ་བཀྲོལ་ནས་མཚན་མར་བྱིན་ཅིང་། བཟའ་ཤིང་བཟང་པོ་
དག་གི་དྲུང་དུ་འཁྲིད་ནས་འགྲང་བར་བཟར་བཅུག་སྟེ་བཏང་ངོ་།། ཧ་ནུ་
མནྡྲ་ལམ་དུ་སོང་བ་དང་བསམ་པ་སྐྱེས་པ། བདག་གི་དོན་ལེགས་ པར་
འགྲུབ་མོད་ཀྱང་སྒྲ་སྒྲོག་གི་ཕོ་བྲང་སྲིན་པོའི་དཔའ་བོ་དག་གི་སྟོབས་ཀྱང་མ་
ཤེས་པར་འགྲོ་བ་ནི། ཆ་མ་ཡིན་ནོ་སྙམ་ནས། སླར་ལོག་སྟེ། ཨ་ཤུ་ཀའི་



༄༅།ལངྐའི་ཀཎྜ།།
ནགས་སུ་ཕྱིན་ནས་སྲུང་མ་རྣམས་བསད། ཤིང་རྣམས་རྩ་བ་ནས་ཕྱུང་སྟེ་
སྤང་ཐང་དུ་བྱས་སོ།། ནམ་ལངས་པ་དང་སྲིན་པོ་དག་གིས་ཇི་ལྟར་གྱུར་པ་
མཐོང་ནས་སྒྲ་སྒྲོག་ལ་སྨྲས་པས། དེ་ཁྲོས་ནས་དམག་ཁྲི་ཕྲག་གཅིག་བཏང་
བ་དང་། རྒྱང་རིང་ནས་མཐོང་སྟེ་སྤྲེའུས་སྐད་སྒྲ་སྒྲོག་པ་དང་། དམག་
རྣམས་འཇིགས་ནས་མཚོན་ཆ་དག་ཀྱང་བྲུལ་ཏོ།། དེར་དམག་གི་དཀྱིལ་དུ་
མཆོངས་ནས་ཐམས་ཅད་ཡུད་ཙམ་ལ་བསད་དོ།། སླར་བློན་པོ་བདུན་དམག་
དང་བཅས་ཏེ་བཏང་བ་ཡང་བསད་དོ།། ཐམས་ཅད་ཀྱི་རྗེས་ སུ་ རྒྱལ་ པོ་
གཞོན་ནུ་ཨཀྵ་ཡ་བཏང་བ་ཡང་བསད་དོ།། དེར་སྒྲ་སྒྲོག་རང་ཉིད་ནས་ཆས་
པ་ན། ཨིནྡྲ་ཛི་ཏས་མཐོང་ནས་ཡབ་བཞུགས་ཤིག་དང་། བདག་མཆིའོ་
ཞེས་སོང་ངོ༌།། དམག་དཔོན་མཐོང་བ་དང་། ཧ་ནུ་མཉྫ་སྟེང་གི་ནམ་
མཁའ་ལྡིང་དྲག་པོ་བཞིན་དུ་མཆོངས་པས་དེས་མདའ་བརྒྱད་དག་རིམ་པར་
འཕངས་པས་ཅི་ཡང་བྱེད་མ་ནུས་པ་ན། མཐར་ཚངས་པའི་ཞགས་པ་བཏབ་
པས་ཧ་ནུ་མཉྫ་ཟིན་ཏོ།། དེར་དེ་བཅིངས་བཞིན་དུ་སྒྲ་སྒྲོག་གི་དྲུང་དུ་ཁྲིད་
པས་ལངྐའི་ཡུལ་གྱི་སྐྱེ་བོ་ཕལ་པོ་ཆེ་ཡང་ལྟད་མོའི་ཕྱིར་དུ་འདུས་སོ།། ཚངས་
པའི་ཞགས་པས་ཡུན་རིང་པོར་བཅིངས་པ་ནི་གནས་མ་ཡིན་པས། དེ་རྒྱལ་
པོའི་མདུན་དུ་སླེབས་པ་དང་གྲོལ་བར་གྱུར་ནའང་། སྤྲེའུ་ནི་ད་དུང་ཡང་མི་
འབྲོས་པར་སྡོད་དོ།། དེར་སྒྲ་སྒྲོག་གིས་ང་རོ་ཕྱུང་ཞིང་སྨྲས་པ། ཀྱེ་འཚོ་བ་
ཟད་པ། ཁྱོད་ཀྱིས་བདག་སུ་ཡིན་ཤེས་སམ། དེ་ན་རེ། ལེགས་པར་
ཤེས་ཏེ་ཁྱོད་ནི་དྲང་སྲོང་པུ་ལ་སྐུའི་ཚ་བོ་བྲམ་ཟེའི་རིགས་དང་། སྒྲ་སྒྲོག་གི་
རྒྱལ་པོའོ།། བདག་ཀྱང་སྤྲེའུ་དཔའ་བོ་ར་ གླུ་ནཱ་ཐའི་ཕོ་ཉར་འོངས་པ་སྟེ།



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གལ་ཏེ་དེའི་ཐད་ནས་བདག་ལ་ལུང་ཡོད་པར་གྱུར་ན་ནི། ཁྱོད་ལྟ་བུ་དག་ད་
ལྟ་ཉིད་དུ་སྲོག་དང་བྲལ་བར་བྱེད་པ་རྡོ་ཐོགས་མོད་ཀྱི། འོན་ཀྱང་དེ་མ་
མཆིས་སོ།། དེའི་ཕྱིར་ཁྱོད་སྲོག་འདོད་ན་ནི་རཱ་མའི་ཞབས་ལ་ཕྱག་འཚལ་
ནས་བཟོད་པར་གསོལ་ལ་སི་ཏཱ་སླར་ཕུལ་ཅིག ཅེས་སྨྲས་པས། སྒྲ་སྒྲོག་
ཤིན་ཏུ་ཁྲོས་ནས། སྤྲེའུ་ངན་པ་འདི་བདག་གིས་སྤངས་ཀྱི། ད་ལྟ་ཉིད་དུ་
དུམ་བུར་གཏུབ་ལ་སོད་ཅིག་སྨྲས་པས། བི་བྷི་ཥ་ཎས་ཕོ་ཉ་གསོད་པ་ནི་ཆོས་
དང་མི་མཐུན་ཅིང་བདག་ཅག་ལ་གྲགས་པ་མ་ཡིན་པར་འགྱུར་གྱི། འདི་ལ་
རྟགས་བཏབ་ནས་སླར་སློག་སྟེ། གཟོད་རཱ་མ་དང་གཡུལ་འགྱེད་པར་བྱའོ་
སྨྲས་པས། ཐམས་ ཅད་ ཀྱང་ དེར་ མཐུན་ནོ།། དེར་ མཇུག་ མ་ མེ་ ལ་
བསྲེགས་ནས་བཏང་བ་ཉིད་ལེགས་སོ་སྨྲས་ནས། སྣུམ་ལ་དྲངས་པའི་རས་
དག་གིས་མཇུག་མ་བཀྲིས་ཏེ། མེ་སྦར་ནས་གྲོང་ཁྱེར་ལ་བསྐོར་བར་ཁྲིད་
པས། སྲིན་པོ་རྣམས་ཀྱང་གད་མོ་འབྱིན་ཅིང་ལྟད་མོ་བལྟས་སོ།། ནུབ་
སྒོའི་ཐད་དུ་སླེབས་པ་དང་མཇུག་མ་ཟད་ལ་ཉེ་བས་ཐོངས་ཤིག་ཅེས་བཏང་བ་
དང་། ཧ་ནུ་མནྡྲ་གློ་བུར་དུ་རི་དེའུ་ལྟ་བུའི་གཟུགས་སུ་གྱུར་ཏེ། འབར་
བའི་མཇུག་མ་དང་བཅས་གྲོང་ཁྱེར་གྱི་མཐའ་དབུས་ཀུན་ཏུ་མཆོངས་པས།
ཡུད་ཙམ་ན་གྲོང་ཁྱེར་ཐམས་ཅད་བསྲེགས་ཤིང་མེ་ལྕེའི་ཕུང་པོ་གཅིག་ཏུ་འབར་
ནས་ཚིག་སྟེ། བི་བྷི་ཥ་ཎའི་ཁྱིམ་གཅིག་པུ་ཉིད་ལུས་པ་བྱས་ཤིང་། སྲིན་པོ་
འབྲོས་མ་ནུས་པ་དག་ཀྱང་ཚིག་གོ། (དེའི་ཤུལ་ད་ལྟ་སིངྒ་ལའི་ནུབ་བྱང་གི་ངོས་
སུ་ཡོད་ཟེར་ཏེ། ས་ཐམས་ཅད་མེས་ཚིག་ནས་དམར་པོར་ཡོད་སྐད། དེ་ནི་པདྨའི་
ཐང་ཡིག་སོགས་སུ་ནུབ་བྱང་མཚམས་སུ་ཀོ་ཀ་ཐང་དམར་སྐད་པ་ཞིག་ཡོད་ཅེས་འབྱུང་བ་



༄༅།།ལངྐའི་ཀཎྜ།
དེ་དང་ཡང་མཐུན་རུང་བ་ཞིག་འདུག་གོ སྤྱིར་ཐང་ཡིག་གི་རྒྱ་གར་གྱི་ཆགས་ཚུལ་དང་
ཡུལ་གྱི་མིང་སོགས་བཤད་པ་ཕལ་ཆེར་ལ་མཐུན་པ་མང་རབས་འོངས་པར་འདུག་ཅིང་།
སྒྲ་གཅན་འཛིན་སྐྱེས་ནས་བྱང་ཆུབ་སེམས་པ་མངོན་པར་བྱུང་བ་སོགས་བོད་དུ་ཡོངས་
གྲགས་མིན་པའི་གཏམ་རྒྱུད་འགའ་ཡང་རྒྱ་གར་དུ་དེ་ཁོ་ན་ལྟར་གྲགས་སོ།།) དེར་
མཇུག་མ་རྒྱ་མཚོར་བཅུག་ནས་མེ་བསད་དེ། རི་ཆེན་པོ་ལ་འཛེགས་ནས་
སླར་འཛམ་བུའི་གླིང་དུ་སྒྲ་དང་བཅས་པར་མཆོངས་པས། སྤྲེའུ་དག་གིས་
ཀྱང་མཐོང་ནས་ཤིན་ཏུ་དགའ་བར་གྱུར་ཏོ།། དེར་དེ་དག་དོན་གྲུབ་པས་
དགའ་ཞིང་དྲེགས་པའི་ཅ་ཅོ་དང་བཅས་རྒྱལ་པོ་མགྲིན་བཟང་གི་སྦྲང་རྩིའི་
ནགས་ཚལ་དུ་སོང་སྟེ། སྲུང་མ་རྣམས་རྡོག་ཐབས་ཀྱིས་བསྣུན་ཏེ་ཕྱོགས་ཅུར་
བསྐྲད་ཅིང་ལོངས་སྤྱད་དོ།། ཞང་པོ་ཁྲོས་ཏེ་རྒྱལ་པོ་ལ་སྦྲན་པས་མགྲིན་
བཟང་ནི་དྲེགས་པ་འདི་ལས་ན་དོན་གྲུབ་པར་གོར་མ་ཆག་གོ་སྙམ་ནས་ལྷག་
པར་ཡང་དགའ་བར་གྱུར་ཏོ།། དེ་མི་རིང་བར་སྤྲེའུ་རྣམས་རཱ་མའི་དྲུང་དུ་
སླེབས་ནས་ཕྱག་འཚལ་ཅིང་། ཧ་ནུ་ནནྡྲས། སི་ཏཱའི་གཙུག་རྒྱན་ནོར་བུ་
རཱ་མ་ལ་ཕུལ་ཏེ་གཏམ་མཐའ་དག་བྱས་པས། རཱ་མ་ཡང་ཐུགས་ཤིན་ཏུ་
དགྱེས་པར་གྱུར་ཏེ། ཧ་ནུ་མནྡྲ་ཧ་རི་ལ་དད་པའི་མཆོག་ཏུ་ལུང་བསྟན་ཏོ།།
ལངྐའི་ཀཎྜ་རྫོགས་སོ།།



གཡུལ་གྱི་ཀཎྜ།
དེར་ཧ་ནུ་མནྡྲ་བདག་ཅག་མྱུར་དུ་འགྲོ་དགོས་ཀྱི་གཞན་དུ་ལངྐའི་གྲོང་
ཁྱེར་དེ་ཡང་ཤིན་ཏུ་བསྲུང་བ་ཉམས་འོག་ཏུ་ཚུད་པར་དཀའ་བ་འདི་ལྟ་ སྟེ།
ཕྱོགས་གཅིག་ནི་རི་བོ་རྩེ་གསུམ་ དང་། གཉིས་པ་ནི་ རྒྱ་ མཚོ་ལ་ཐུག་པ།
ངོས་གཞན་གཉིས་ནི་འོབས་ཟབ་མོས་བསྐོར་བ། ལམ་སྲང་དང་ལྕགས་རི་
དག་གསེར་བཙོ་མ་ལས་བྱས་ཤིང་གྲོང་ཁྱེར་གྱི་སྒོ་བཞི་ན་སྐྱེས་བུ་ཆེན་པོ་གོ་
མཚོན་ཐོགས་པ་དང་། རྟ་དང་གླང་པོ་དག་གི་སྲུང་བ་ཡོད་པས་བདག་ཅག་
གིས་མྱུར་དུ་བཅོམ་པར་དཀའ་འོ། འོན་ཀྱང་དེ་དག་གི་དཔའ་བོ་རྣམས་ཀྱི་
བཞི་ཆ་གཅིག་དང་རྒྱལ་བུ་ཡང་བདག་གིས་བསད་ཟིན་པས་དགྲའི་དྲེགས་པ་
ཉམས་པར་བྱས་ཡོད་དོ་སྨྲས་པས། རཱ་མས་ཀྱང་མགྲིན་བཟང་ལ་བཀའ་
གནང་སྟེ་དཔུང་ཆེན་པོ་སྟ་གོན་བྱས་ནས་ཆས་སོ།། དེ་དག་མཐར་གྱིས་རི་བོ་
འབིགས་བྱེད་བརྒལ་ཞིང་
། བ་གླང་སྤྱོད་ཀྱི་ཆུ་བོ་དང་། ཀ་བེ་རི་དང་།
མ་ལ་ཡའི་རི་བོ་ཡང་བརྒལ་ནས་ལན་ཚྭའི་རྒྱ་མཚོ་རྔམས་ནག་པའི་འགྲམ་དུ་
སླེབས་སོ།། དེར་རཱ་མ་དང་། ལཀྵ་མ་ཎ་རྩྭའི་སྤྱིལ་པོ་བྱས་ཤིང་། སྤྲེའུའི་
དམག་དག་གིས་མཚོ་འགྲམ་གང་སྟེ་གནས་སོ།། དེའི་ཚེ་སྒྲ་སྒྲོག་གི་ཉན་རྣ་བ་
ཤ་རྡུལ་ཞེས་བྱ་བ་འཛམ་གླིང་དུ་ཡོད་པ་དེས། རཱ་མའི་དཔུང་ཆེན་པོ་མཐོང་
54



༄༅།།གཡུལ་གྱི་ཀཎྜ།
ནས་འཇིགས་ཏེ་རྒྱལ་པོའི་དྲུང་དུ་ཕྱིན་ཏེ་གསོལ་བས། དེ་ཡང་ཧ་ནུ་མནྡྲའི་
རྩལ་མཐོང་བ་སོགས་ཀྱིས་ཡིད་འཁྲུག་པར་གྱུར་ཏེ། རང་གི་དཔའ་བོ་རྣམས་
བསྡུས་ནས་གྲོས་བྱས་པ་ན། ཨིནྡྲ་ཛི་ཏ་སོགས་ན་རེ། གྲོང་མེ་ལ་སྲེག་པ་
སོགས་ཅི་ཡང་མ་ཡིན་གྱི། བདག་གིས་གཡུལ་བཀྱེ་བས་མཐར་འཛམ་བུ་གླིང་
གི་སྤྲེའུའི་རྒྱུད་གཅད་པར་བྱའོ་སྨྲས་པས། བི་བྷི་ཥ་ཎ་ནི་མ་དགའ་སྟེ་རྒྱལ་པོ་
ལ། རཱ་མ་ནི་ས་བཅུ་བཞིའི་བདག་པོ་དང་། སི་ཏཱ་ཡང་དཔལ་མོ་ སྟེ།
སྲིན་པོ་རྣམས་གཞོམ་པའི་སླད་དུ་སྤྲུལ་པ་བྱས་པར་སྣང་བས། ཁྱོད་ད་ལྟ་སི་
ཏཱ་སླར་ཕུལ་ཏེ་འབངས་སུ་ཁས་བླངས་ན་བདག་ཅག་ཐམས་ཅད་འཆི་མི་དགོས་
སོ་སྨྲས་པས། སྒྲ་སྒྲོག་ཤིན་ཏུ་ཁྲོས་ནས་བདག་གི་གདུང་རྒྱུད་ལ་འདི་ལྟ་བུའི་
སྙིང་སྟོབས་ཞན་ཅིང་དགྲའི་ཕྱོགས་བྱེད་པ་སུ་ཡང་མ་བྱུང་བས། འདི་སྤུན་
ཡིན་ཀྱང་གསད་པའི་འོས་ཡིན་ནོ་ཞེས་རལ་གྲི་བཏོན་པ་དང་། བི་བྷི་ཥ་ཎ་
གྲོགས་སྲིན་པོ་བཞི་དང་བཅས་པ་ནམ་མཁའ་ལ་འཕགས་ཏེ། བདག་ཅག་རྭ་
མ་ལ་སྐྱབས་འཚོལ་དུ་འགྲོ་བ་ལགས་ན། ཁྱོད་རྒྱལ་སྲིད་ཀྱི་དཔལ་ལ་ཡུན་
རིང་དུ་སྤྱོད་ཅིག་ཅེས་བི་བྷི་ཥ་ཎ་མཚོ་འགྲམ་དུ་སླེབས་པ་དང་འཇིགས་ཏེ་དྲུང་
དུ་བསྙེན་མ་ནུས་པར་རྒྱང་རིང་པོ་ནས་བདག་གཙོ་བོའི་ཞབས་སུ་སྐྱབས་ལ་
འཚོལ་ལོ་ཞེས་རཱ་མ་ལ་རྒྱུ་མཚན་སྨྲས་པས། མགྲིན་བཟང་གི་ངེས་པར་སྒྲ་
སྒྲོག་གི་སྤུན་གཡོ་བྱེད་དུ་འོངས་པ་ཡིན་པས་ད་ལྟ་ཉིད་དུ་གསོད་དགོས་ཀྱི།
གཞན་དུ་བདག་ཅག་སྡེ་དང་བཅས་པ་བརླག་པར་འགྱུར་བའི་གནས་གང་ཡིན་
པ། འདི་ལྟ་བུ་མཆིས་སོ་ཞེས་ནན་གྱིས་བསྐུལ་ཀྱང་། རཱ་མས་དགྲ་འདུད་
དུ་འོངས་པ་གསོད་པ་རིགས་ཀྱི་ཆོས་མ་ཡིན་པས་འོང་དུ་ཆུག་ཅེས་གསུངས་ཏེ་
55



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སླེབས་པ་དང་། གཡོ་ཟོག་མིན་པར་ཐག་ཆོད་དེ། རཱ་མ་ཤིན་ཏུ་ཐུགས་
མཉེས་པར་གྱུར་ནས། བདག་གིས་ཁྱོད་དེང་ཉིད་དུ་ལངྐའི་རྒྱལ་པོར་དབང་
བསྐུར་བར་བྱའོ་གསུངས་ནས། ལཀྵ་མ་ཎ་ལ་རྒྱ་མཚོའི་ཆུ་འོན་ཅིག་གསུངས་
ཏེ་དེས་ཕུལ་བ་དང༌། སྤྱི་བོ་ནས་དབང་བསྐུར་ཏོ།། སླར་ཡང་སྒྲ་སྒྲོག་གི་ཕོ་
ཉ་ནེའུ་ཙོ་བྱ་བ་བཱ་ལིའི་གྲོགས་པོར་གྱུར་པ་དེ་བཏང་བ་དང་། དེས་རྒྱང་རིང་
པོ་ནས་མགྲིན་བཟང་བོས་ཏེ། བདག་ཁྱོད་ཀྱི་ཕུ་བོའི་གྲོགས་པོ་ཡིན་ཏེ།
འཇིགས་པ་ལ་མ་གཟོད་པར་འདིར་འོངས་སོ།། ཅི་ནས་ཀྱང་རཱ་མ་ལ་གྲོགས་
བྱེད་པ་ལས་བཟློག་ཅིག ལངྐའི་ཡུལ་ནི་དབང་པོས་ཀྱང་འཇོམ་པར་དཀའ་
ན། ཁྱོད་སྤྲེའུ་དག་གིས་ལྟ་ཅི་སྨྲས་པས། སྤྲེའུ་རྣམས་ཁྲོས་ནས་དེ་བཟུང་
སྟེ་འཆི་ལ་ཐུག་པར་བརྡུངས་པ་དང་། དེས་སྐད་ཕྱུང་སྟེ། བདག་ཕོ་ཉ་
ལགས་ཏེ། ཁྱེད་ཀྱི་གཡོག་རྣམས་ཀྱིས་གསོད་དུ་མཆིས་སོ་སྨྲས་པས། རྭ་
མའི་བཀས་བཟློག་སྟེ་རེ་ཞིག་བཅིངས་ནས་བཞག་གོ། དེའི་ཚེ་ལྷ་ཆེན་པོ་
རྣམས། རཱ་མའི་ཞབས་ལ་འདུད་དུ་ཉིན་རེ་ཞིང་འོངས་པ་ལ། རྒྱ་མཚོ་ནི་
འབྱོན་པའི་གྲབ་གཤོམ་ཅི་ཡང་མི་བྱེད་པར་གཟིགས་ནས། རཱ་མ་ཤིན་ཏུ་
ཁྲོས་ཏེ་མདའ་གཅིག་གཞུ་ལ་བཀོད་དེ་ལཀྵ་མ་ཎ་ལ། དུག་ཅན་མ་འདིས་
བདག་ཅག་ཅིར་ཡང་མི་སེམས་ཀྱི་ཁྱོད་ལྟོས་ཤིག་གསུངས་ནས་གཞུ་མེར་གྱིས་
བཀང་བ་དང་། ཕྱོགས་གཉིས་ནས་མུན་པ་འཐིབས་ཤིང་། ས་གཡོས་ཏེ་
ཆུ་སྐྱོམ་ནས་དཔག་ཚད་བཞིའི་བར་དུ་བྲོས་པས། ཆུ་སྲིན་ཆེན་པོ་དག་ཀྱང་
འཇིགས་པའི་སྐད་སྒྲོགས་ཤིང་ཁར་ཕྱུང་ངོ༌།། རྒྱ་མཚོ་ཡང་དེ་མ་ཐག་བྱེད་
ནས་ནོར་བུའི་རིགས་མང་པོ་དང་བཅས་ཞབས་ལ་ཕྱག་འཚལ་ཏེ། བདག་



༄༅།།གཡུལ་གྱི་ཀཎྜ།
ཁྱོད་དཔལ་མོའི་བདག་པོར་མ་འཚལ་བས་བཟོད་པར་མཛོད་ཅིག ལམ་ཇི་
ལྟར་འབྱོན་པ་ཡང་བཀའ་སྩོལ་ཅིག་དང་སྒྲུབ་པར་བགྱིའོ་ཞེས་ཞུས་སོ།། རཱ་
མས་འོ་ན་དཔལ་མོའི་མདའ་གཞུ་རྒྱུད་ནས་དོང་པར་འཇུག་པ་གནས་མ་ཡིན་
པས་གང་དུ་བསྣུན་པ་སྨོས་ཤིག མོ་ན་རེ། དུ་མ་ཀ་ལཱར་སྡིག་ཅན་དང་།
ཨ་ཧི་ར་ནི་བྱང་དུའོ།། རཱ་མས་མདའ་བསྲིངས་པས་སྡིག་ཅན་གྱི་ཡུལ་ཐམས་
ཅད་གཞོམ་སྟེ་མདའ་སླར་འཁོར་ནས་དོང་པར་བབས་སོ།། དེར་རྭ་མས་ན་
ལ་ལ་ལངྐའི་ཡུལ་དུ་ཚུགས་ཤིག་ཅེས་བཀའ་སྩལ་བས། དེས་ཀྱང་ཟམ་པ་
བྱེད་པར་བརྩམས་ཏེ་གླིང་གཉིས་ཀྱི་བར་དུ་ཐིག་སྐུད་བྲེས་པ་དང༌། རྒྱ་མཚོ་
ཕྱོགས་གཉིས་སུ་གྱེས་ནས་སྐམ་བྱུང་ངོ༌།། དེར་སྤྲེའུ་དཔའ་བོ་དག་གིས།
རི་ཆེན་པོ་ རྣམས་ ཀྱི་ རྩེ་ མོ་ བཅད་དེ་ཁྱེར་འོང་ནས་ ཟམ་ པ་ བརྩིགས་ པས།
ཉིན་དང་པོར་ནི་དཔག་ཚད་ལྔ་བཅུ་ང་དྲུག་ཟིན་ནོ།། གཉིས་པར་ནི་བརྒྱད་
བཅུའོ།། གསུམ་པར་ནི་བརྒྱད་བཅུ་རྩ་བཞིའོ།། བཞི་པར་ནི་བརྒྱད་བཅུ་
རྩ་བརྒྱད་དོ།། ཉིན་ལྔ་པ་མཚོའི་ལྷག་མ་དཔག་ཚད་དགུ་བཅུ་གོ་གཉིས་པོ་
དག་ཟིན་ཏེ། ཟམ་པ་ལེགས་པར་གྲུབ་བོ། (འདི་རྒྱང་གྲགས་བཞི་ཙམ་ལ་
བྱས་པའི་དཔག་ཚད་ཞིག་གོ།) དེར་རྭ་མས་ཀྱང་སྟོན་གནམ་དྭངས་པའི་དབུས་
ཀྱི་དགུ་ཚིགས་དང་འདྲ་བའི་ཟམ་པ་དེ་གཟིགས་ཏེ། ཐུགས་ཤིན་ཏུ་དགྱེས་
པར་གྱུར་ནས། རང་ཉིད་ཀྱིས་ཟམ་དེའི་སྟེང་དུ་ཞི་བའི་གཟུགས་ཤིག་བྱས་
ཤིང་། རྫུ་འཕྲུལ་གྱིས་ཀ་ཤིའི་ཡུལ་ནས་གངྒའི་ཆུ་བླངས་ཏེ་ཆོ་ག་དག་བྱས་
ཤིང་། རཱ་མེ་ཤྭ་ར་ཞེས་མིང་དུ་བཏགས་ཏེ། ཕྱི་རབས་ཀྱི་སྐྱེ་བོ་སུས་མཐོང་
བ་ཐམས་ཅད་འཁོར་བ་ལས་གྲོལ་བར་ལུང་བསྟན་ཏོ།། དུས་ཕྱིས་དེར་དད་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པ་ཅན་དག་གི་ལྷ་ཁང་ཡང་བརྩིགས་ཏེ། ཕྱག་འཚལ་བའི་ཀུན་ཏུ་རྒྱུ་དག་ད་
དུང་ཡང་ཕྱག་བྱེད་དོ།། (དེ་ནི་གནས་ཆེན་ཉེར་བཞིའི་ཡ་གྱལ། མཛོད་སྤུ་དང་
ཉེ་བའི་གནས་དེ་ཡིན་ཏེ། དེ་ཡང་གཙོ་ལའི་ཡུལ་གྱི་ ཤར་ལྷོའི་མཐའ་ནས་རྒྱ་མཚོའི་
དབུས་སུ་ནར་མོར་ཡོད་པའི་སྣེ་དེར་རཱ་མེ་ཤྭ་ར་དང་དེ་ནས་རྒྱང་གྲགས་འགའ་ཙམ་ན་
ཡང་། མཚོ་དབུས་སུ་ནར་མོ་སྔར་གྱི་མུ་འབྲེལ་ལྟ་བུར་ཡོད་པ་ལ། མནཱ་ན་ར་ཟེར་
ཞིང་། དེ་དང་ མི་ རིང་ བ་ན་ལངྐའི་གླིང་ངམ་ སིངྒ་ལ་ ཡང་ ཡོད་ དོ།། དེ་ དག་ གི་
མཚམས་ཀྱི་མཚོ་དབུས་སུ་ཡང་བྲག་གི་ཕུང་པོ་རྩེ་མོ་ཆུ་ཁར་ཐོན་ཙམ་པ་དག་ཟམ་མ་ཆད་
པར་ཡོད་ལ། དེ་ནི་སྔོན་གྱི་ཟམ་པའི་ཤུལ་ཡིན་པར་གྲགས་སོ།། གཏམ་རྒྱུད་འདི་ལ་
ཡིད་མི་ཆེས་པ་དག་ནི། དེ་དག་སྔོན་གྱི་མ་ལ་ཡའི་རྒྱལ་པོ་ཞིག་གིས་སྤུངས་པ་ཡིན་ཡང་
ཟེར་ལ། གང་ལྟར་ཀྱང་རཱ་མེ་ཤྭ་ར་ནི་རྒྱ་གར་ཀུན་གྱི་གནས་ཆེན་ཐམས་ཅད་ཀྱི་གཙོ་
བོར་བྱེད་ཅིང་། ལྷ་ཁང་དེ་ཡང་སའི་སྟེང་གི་མན་དི་ར་ཀུན་གྱིས་མཛེས་ཤོས་སུ་གྲགས་
སོ།།) དེར་ར་མ་དང་བཅས་པས་ལངྐའི་ཡུལ་དུ་བརྟོལ་ཏེ་རི་ཀླུང་མཐའ་དག་
སྤྲེའུས་གང་ཞིང་གནས་སོ།། དེའི་ཚེ་སྔར་གྱི་ཕོ་ཉ་སྲིན་པོ་ནེ་ཙོ་ཡང་བྲོས་པས།
ཁོ་མྱུར་བར་འབོད་སྒྲོག་གི་དྲུང་དུ་སོང་སྟེ། ཁྱོད་ད་ལྟ་སི་ཏཱ་འབུལ་བ་ལས་
གཞན་འཐབ་པས་མི་ཐུབ་པར་འདུག་སྨྲས་པས། འབོད་སྒྲོག་ཁྲོས་ནས་ཁྱོད་
བདག་གི་ནང་མི་ལས་བསྐྲད་ཀྱི་སོང་ཞིག་བརྗོད་པས། དེ་མ་ཐག་སྔོན་ཅི་ལྟ་
བུའི་བྲམ་ཟེའི་གཟུགས་སུ་གྱུར་ཏོ།། དེ་ལ་འདིས་སྔོན་ཐུབ་པ་ཨ་ག་སྐྱ་ལ་
མགྲོན་བྱས་པས། སྲིན་པོ་བྷོ་རྗེ་མཆེ་བ་བྱ་བས་ནེ་ཙོའི་ཆུང་མར་བརྫུས་ཏེ།
ཐུབ་པའི་ཟས་ཀྱི་ནང་དུ་མི་ཤ་དུམ་གཅིག་བསྐྱུར་རོ།། དྲང་སྲོང་གིས་མཐོང་
ནས་ཁྲོས་ཏེ། ཁྱོད་སྲིན་པོར་གྱུར་ཅིག་སྨྲས་པ་དང་། དེ་ཡང་སྲིན་པོར་
གྱུར་ཏོ།། སླར་ཨ་ག་སྐྱ་ཀྱང་སྔར་གྱི་སྲིན་པོའི་འཁྲུལ་དུ་ཤེས་པ་ན་འགྱོད་
58



༄༅།།གཡུལ་གྱི་ཀཎྜ།
བཞིན་དུ། འོ་ན་ཁྱོད་སྒྲ་སྒྲོག་གི་འབངས་སུ་འོང་ལ། ཇི་སྲིད་ར་གླུ་ནཱ་ཐ་
འབྱུང་གི་བར་དུ་སྒུགས་ཤིག་དང་། དེ་ནས་ཁྱོད་རང་གཟུགས་སུ་འགྱུར་རོ་
ཞེས་སྨྲས་ཏེ་དེ་འདི་ཡིན་ནོ།། སྒྲ་སྒྲོག་གི་ཞང་པོ་མཱ་ལུ་ཝམ་གིས་ཀྱང་གཡུལ་
ལ་བཤོལ་བཏབ་པས། དེ་ཡང་བསྐྲད་དོ།། དེར་རྭ་མ་དང་། ལཀྵ་མ་ཎ་
གཉིས། ཧ་ནུ་མནྡྲ་དང་། ཨངྒ་ད་ལ་ཞོན་ཏེ་ཕུང་པོ་གསུམ་པའི་རི་ལ་
འཛེགས་ནས་ལངྒའི་གྲོང་ཁྱེར་དུ་གཟིགས་པ་དང་། སྒྲ་སྒྲོག་ཀྱང་སྟེང་གི་
ཁང་བཟང་གིས་གཞིར་འཛེགས་ཏེ་བལྟས་པ་ལས། རཱ་མ་དང་སྤྲེའུ་དམག་
རྣམས་རྒྱང་རིང་པོ་ནས་མཐོང་ངོ་།། རཱ་མས་ཀྱང་སྒྲ་སྒྲོག་གཟིགས་ཏེ་རོལ་
རྩེད་ཀྱིས་མདའ་གཅིག་བསྲིངས་པ་དང་དེའི་གདུགས་དང་རིན་པོ་ཆེའི་སྲོག་ཞུ་
བཅུ་པོ་དག་ཅིག་ཆར་བཅད་དེ་ས་ལ་འཕངས་པས། དེ་ཡང་ངོ་ཚ་བས་དེ་མ་
ཐག་བླངས་ཏེ་མདའ་གཉིས་པ་ལ་འཇིགས་པས་མྱུར་དུ་མར་བབས་སོ།། མི་
རིང་བར་སྒྲ་སྒྲོག་གིས་སྲིན་པོའི་དམག་དཔུང་ཆེན་པོ་བསྡུས་ཏེ་བཏང་བས།
དེ་དག་འགྲོ་བར་བརྩམས་པ་ན། གྲོང་ཁྱེར་གྱི་རྒྱལ་སྒོ་དང་། ར་བ་ཐམས་
ཅད་སྤྲེའུ་དག་གིས་བསྐོར་ཟིན་ཅིང་། ཐམས་ཅད་ཀྱང་ཨམ་ཚུགས་བསྡམས་
ཤིང་ཀཱི་སྒྲ་དྲག་པོ་དང་བཅས། ར་གླུ་ནཱ་ཐ་དགའ་བྱེད་དཔའ་བོ་ཆེན་པོ་རྒྱལ་
བར་གྱུར་ཏོ།། ཞེས་སྒྲོགས་པ་མཐོང་ནས་སྲིན་དམག་རྣམས་ཇི་ཞིག་ལྟར་ལ་
ཕྱུང་སྟེ་འཐབ་པ་དང་། སྤྲེའུའི་དཔའ་བོ་རྣམས་ཀྱིས་ཁུ་ཚུར་དང༌། བྲག་
ཆེན་པོ་དག་དང་། ཤིང་རིང་པོ་རྩ་བ་ནས་བྱུང་པ་རྣམས་ཀྱིས། སྲིན་པོ་
དག་ལ་ བསྣུན་ཏེ་བསད་ ཅིང་། དེ་བཞིན་དུ་རཱ་མ་ དང་། ལགི་ མ་ ཎེ།
མགྲིན་བཟང་ཧ་ནུ་མཉྫས་ཀྱང་ཇི་ཙམ་པ་དག་བསད་པས། དེས་ཀྱང་ཡུད་
59



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
ཙམ་ཞིག་ལ་ཁ་བཏགས་ཏེ། བཞི་ཆ་ཙམ་ལུས་པར་གྱུར་ཅིང་། ཁྲག་གིས་
ཆུ་ཀླུ་ཆེན་པོ་རྒྱ་མཚོ་ལ་ཐུག་པར་བབས་སོ།། དེ་ཙམ་ན་སྲིན་པོའི་དཔའ་བོ་
དག་ཀྱང་འབྲོས་པར་བརྩམས་པས། སྤྲིན་གྱི་སྒྲ་ཅན་ལྷག་པར་ཁྲོས་ཏེ་ཚངས་
པའི་ཞགས་པ་བཏབ་པས་སྤྲེའུ་རྣམས་དྲན་པ་ཉམས་ཤིང་གཡོ་འགུལ་མི་ཤེས་
པར་ལུས་སོ།། རཱ་མས་ཀྱང་ཚངས་པའི་མཐུར་ཤེས་ནས་བྱེད་པ་མེད་པར་
བཞུགས་སོ།། དེར་རྭ་མས། ཧ་ནུ་མནྡྲ་མྱུར་དུ་འཛམ་བུའི་གླིང་དུ་སོང་ལ།
རི་བོ་དྲོ་ཎ་ལས་སྨན་ཁྱེར་ལ་ཤོག་ཅིག་དང་། དེས་འདི་རྣམས་གྲོལ་བར་
འགྱུར་རོ་གསུངས་པས། ཧ་ནུ་མནྡྲ་ནས་ཀྱང་མྱུར་དུ་སྨན་བླངས་ཏེ་རཱ་མའི་
བཀའ་བཞིན་བྱས་པས། སྤྲེའུ་རྣམས་དྲན་པ་སོར་ཆུད་དེ་ལངས་ནས་ཀི་སྒྲ་
སྒྲོགས་ཤིང་གར་བྱས་སོ།། དེར་སྒྲ་སྒྲོག་ཤིན་ཏུ་ཁྲོས་པས་ཤིང་རྟ་ལ་ཞོན་ཏེ་
ཕྱིར་བྱུང་ནས། སྤྲེའུ་ལ་རྔོན་བྱེད་པ་ནི་བདག་གི་ཆ་མ་ཡིན་ནོ་སྙམ་ནས།
རཱ་མ་ག་ན་བར་རྒྱུགས་པ་དང་། ཨིནྡྲ་ཛི་ཏ་ཡང་རྒྱུགས་སོ།། མགྲིན་བཟང་
ཨིནྡྲ་ཛི་ཏའི་དྲུང་དུ་རྒྱུགས་པ་ན། དེ་གཟི་བརྗིད་མ་བཟོད་པར་ཁ་སྦུབ་ཏུ་
འགྱེལ་ཏོ།། སླར་ལཀྵ་མ་ཎས་འགོག་པར་བརྩམས་པ་དང་། དེ་ཡང་ཁ་
སྦུབ་ཏུ་འགྱེལ་བས། སྒྲ་སྒྲོག་ཀྱང་དེའི་སྟེང་དུ་རྒྱུགས་སོ།། འོན་ཀྱང་ཧ་ནུ་
མནྡྲ་རྒྱབ་ནས་རྒྱུགས་ཏེ་ཁུ་ཚུར་བསྣུན་པས། སྒྲ་སྒྲོག་ཕམ་ཞིང་ཁྲག་ཚབ་
སྐྱུག་པའི་བར་དེར། ལཀྵ་མ་ཎའི་ལག་པ་ནས་བླངས་ཏེ་གོམ་ཚུགས་འཁྱོར་
ཞིང་རཱ་མའི་དྲུང་དུ་ཁྲིད་དོ།། དེ་ནས་རཱ་མ་རང་ཉིད་ཧ་མནྡྲའི་གཉའ་བ་ལ་
ཞོན་ནས་སྒྲ་སྒྲོག་གི་སྟེང་དུ་རྒྱུགས་པ་དང་། དེས་མདའ་ཞིག་བསྣུན་པ།
ཧ་ནུ་མནྡྲ་ལ་ཕོག་ནས་རྨ་ཡང་བྱུང་ངོ་།། རཱ་མས་དེ་མ་ཐག་མདའ་ལན་
60



༄༅།།གཡུལ་གྱི་ཀཎྜ།
བསྲིངས་པས། དེས་སྒྲ་སྒྲོག་གི་དབུ་རྒྱན་བཅད་ནས་བརྒྱལ་ཏེ། གཞུ་ཡང་
ལྷུང་བར་གྱུར་ཏོ།། དྲན་པ་རྙེད་པ་ན་དམག་གི་དུས་ཆད་ནས་སླར་ལོག་གོ།
ལཀྵ་མ་ཎ་ད་དུང་ཡང་དྲན་པ་རྨོངས་པ་མ་སངས་ཏེ། རཱ་མས་སླར་ཡང་ཧ་ནུ་
མནྡྲ་རི་བོ་དྲོ་ཎ་ལ་སྨན་ལེན་དུ་བཏང་ངོ་།། འབོད་སྒྲོག་གིས་ཀྱང་འཕྲིགས་ཏེ།
སྲིན་པོ་ཀཱ་ལ་ནེ་མི་ལ་ཧ་ནུ་མཉྫི་བསླུ་བར་གྱིས་ཤིག་སྨྲས་པས། དེ་ཡང་དྲོ་ཎ་
དང་ཉེ་བར་ཉམས་དགའ་བའི་བསྟི་གནས་ཞིག་ཏུ། དྲང་སྲོང་གི་གཟུགས་སུ་
བྱས་ཏེ་བསྡད་དོ།། ཧ་ནུ་མནྡྲ་ངལ་ཞིང་སྐོམ་པས་གདུངས་བཞིན་དྲོ་ཎ་ལ་
སླེབས་པ་དང་། དྲང་སྲོང་དུ་བསམས་ཏེ་ཕྱག་འཚལ་ཞིང་། ཆུ་བསླངས་
པས། དེས་རྫིང་བསྟན་ཏེ་ཆུ་འཐུང་ལ་མྱུར་དུ་ཤོག་ ཅིག་དང་། སྨན་
བསྟན་པར་བྱའོ་སྨྲས་སོ།། ཧ་ནུ་མཉྫ་དགའ་ཞིང་ཆུ་འཐུངས་ཏེ་ངོམས་པར་
གྱུར་པ་དང་། ཁྲོན་པའི་ཟུར་དུ་སྡིག་སྲིན་ཆེན་པོ་ཞིག་མཐོང་བ་བཀྲེས་པས་
བླངས་ཏེ་ཟས་སོ།། དེ་དེ་མ་ཐག་བུད་མེད་མཛེས་མའི་གཟུགས་སུ་བྱས་ཏེ།
བདག་དྷ་ནྱ་མ་ལཱི་བྱ་བའི་ལྷ་མོ། ཚངས་པས་དམོད་པས་ལུས་ངན་དུ་གྱུར་པ་
ལས་ད་ཐར་རོ་ཞེས་དགའ་བས་ཕྱག་འཚལ་ཞིང་། ཡང་འདི་དག་གནས་པ་
ཡང་དྲང་སྲོང་མ་ཡིན་གྱི་སྲིན་པོའི་སྤྲུལ་པའོ་ཞེས་སྦྲན་ཏོ།། ཧ་ནུ་མཉྫས་ཁྲོས་
ཤིང་སླར་ལོག་ སྟེ། དྲང་སྲོང་ཆེན་པོ་ཁུ་ ཚུར་གྱིས་ བརྫིས་ཏེ་ བསད་དོ།།
འོན་ཀྱང་སྨན་གྱི་མིང་བརྗེད་ནས་མ་ཤེས་པས། རི་བོ་དྲོ་ཎ་བཅད་དེ་ཁྱེར་
ནས་རཱ་མ་ལ་ཕུལ་བས། དེས་ཀྱང་ལཀྵ་མ་ཎ་ལ་སྨན་བྱིན་པ་དང་། དྲན་པ་
སོས་པར་གྱུར་ཏོ།། ཧ་ནུ་མཉྫ་སླར་འགྲོ་བ་ཚེགས་སུ་བསམ་ནས། དྲོ་ཎ་
ལངྐའི་ཡུལ་ནས་ནམ་མཁའ་ལ་འཕངས་པ། ཀེ་ལ་ ཤཱའི་དྲུང་དུ་ལྷུང་སྟེ།



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
སྤང་གི་རི་བོ་ཕྱེད་ས་འོག་ཏུ་འཐིམས་ནས་ཡོད་དོ།། དེའི་ཚེ་སྒྲ་སྒྲོག་གིས་བློན་
པོ་རྣམས་ བསྡུས་ ཏེ། གྲོས་ སུ་ བདག་ ཅག་ ད་ དུང་ ཡང་ འཐབ་ པར་ བྱ།
གལ་ཏེ་རཱ་མ་ལྷ་ཡིན་ན་ནི། བདག་གིས་མི་ནུས་ཏེ། ཚངས་པས་ཀྱང་
བདག་ཁྱབ་འཇུག་འབའ་ཞིག་གིས་གསོད་པར་བསྟན་ལ། སྔོན་ཉི་མའི་
རིགས་ཀྱི་བདག་ཉིད་ཆེན་པོ་ཨན་ར་རྐྱ་ལ་མཐོ་བརྩམས་པས། དེས་ཀྱང་མ་
འོངས་པ་ན་བདག་གི་རྒྱུད་དུ་ཁྱབ་འཇུག་གི་སྤྲུལ་པ་བྱུང་སྟེ། ཁྱོད་གསོད་
པར་གྱུར་ཅིག་ཅེས་དམོད་པ་བོར་བས། དེ་བཞིན་དུ་འགྱུར་གྲང་། འོན་
ཏེ་མིར་གྱུར་ཡིན་ན་ནི་བདག་གཞོམ་པའི་གནས་མ་མཆིས་སོ་ཞེས་སྨྲས་སོ།།
སྤུན་ཀུམ་བྷ་ཀརྣ་ཡང་བོས་ཏེ། མྱ་ངན་དང་བཅས་བཞིན་སྨྲས་པ། རྭ་
མས་བདག་གི་དཔའ་བོ་རྣམས་དང་བུ་ཡང་བསད་ན། ཁྱོད་སེམས་ལས་མེད་
པར་ཉལ་ཞིང་སྡོད་དམ། དེའི་ཕྱིར་ཁྱོད་ཀྱང་གཡུལ་དུ་འཇུག་པར་རིགས་
སོ།། དེ་ཅུང་ཟད་བགད་ཅིང་སྨྲས་པ། བདག་གི་མཚན་མོ་གཅིག་ན་ལྷ་
རྣམས་གཏམ་བྱེད་པ་ཐོས་ཏེ། རཱ་མ་ཉིད་བཅོམ་ལྡན་ཁྱབ་འཇུག་གོ་ཞེས་སྨྲ་
ན་སུ་ཞིག་གིས་འཐབ་པར་ནུས། སྒྲ་སྒྲོག་གིས། ཁྱོད་རང་ཉིད་སྤོབས་པ་
མེད་པ་ལ་བསྙད་ཀ་གཞན་འཚོལ་མ་དགོས་ཀྱི་སླར་སོང་ལ་གཉིད་ལོག་ཅིག
དེ་ཡང་ཤིན་ཏུ་ཁྲོས་ནས། རི་གཤོག་པ་ཅན་ལྟ་བུའི་གཟུགས་སུ་གྱུར་ཏེ་
དམག་གི་ནང་དུ་རྒྱུགས་ནས་སྤྲེའུ་རྣམས་མིད་ཅིང་བསད་པ་དང་། བི་བྷི་ཥ་
ཎ་འོངས་ནས་ཕུ་བོ་ཁྱོད་ཅིའི་ཕྱིར་ནམ་མཁའ་ལ་བརྡེགས་པར་བྱེད། དེ་ན་
རེ་ཁྱོད་བདེན་ཏེ་སྤུན་གྱིས་བརྙས་པ་མ་བཟོད་པར་སྲོག་འདོར་དུ་འོངས་སོ།།
དེ་ཡང་ཡིད་ཆད་དེ་སླར་ལོག་གོ། ད་དུང་སྤྲེའུ་རྣམས་པས་བརྫིས་ཏེ་བསད་
62



༄༅།།གཡུལ་གྱི་ཀཎྜ།
པས། རཱ་མ་ཁྲོས་ནས་རྒྱུགས་ཏེ། རལ་གྲིས་བསྣུན་ནས་ལག་པ་ཡ་གཅིག་
བཅད་པ་དང་། ཡ་གཉིས་པས་ཤིང་སྡོང་རིང་པོ་ཞིག་བཏོན་ཏེ་རཱ་མ་ལ་
བསྣུན་དུ་རྒྱུགས་པས། ལག་པ་དེ་ཡང་བཅད་དོ།། ད་དུང་རྒྱུགས་པས་
རྐང་པ་ ཡང་ བཅད་དོ།། ནུར་འགྲོས་ཀྱིས་འོངས་ པས། དོང་ པ་ ལས་
དབང་པོའི་མདའ་ཞིག་བླངས་ཏེ་བསྣུན་པས། མགོ་བོ་བཅད་དེ་འདྲིལ་ཅིང་
ལངྐའི་གྲོང་ཁྱེར་གྱི་རྒྱལ་སྒོ་ཞིག་ཀྱང་བཅད་དོ།། ལྷ་རྣམས་ཀྱིས་མེ་ཏོག་གི་
ཆར་ཕབ་ཅིང་། ཐུབ་པ་ནཱར་ཡན་ཡང་འོངས་ནས་ད་ནི་དགྲའི་གཙོ་བོ་ཞིག་
བསད་ཟིན་ན། ད་དུང་གཉིས་ལས། ཨིནྡྲ་ཛི་ཏཱ་ཡང་སང་ཁོ་ནར་ལཀྵ་མ་
ཎས་གསོད་པའི་སྐལ་བ་ཡོད་ལ། སྒྲ་སྒྲོག་ནི་ཁྱོད་ཀྱིས་གསོད་དགོས་སོ་ཞེས་
སྨྲས་ནས་སོང་ངོ་།། ཀུམ་བྷ་ཀརྣ་བསད་པ་ཐོས་ནས་འབོད་སྒྲོག་མྱ་ངན་གྱིས་
བརྒྱལ་ཏོ།། དེར་ཨིནྡྲ་ཛི་ཏཱ་སླེབས་ནས་རྒྱལ་པོ་ལ་སེམས་གསོ་བ་བགྱིས་ཤིང་།
བདག་གིས་སྦྱིན་སྲེག་གིས་མེ་ལྷ་མཉེས་པར་བྱས་ནས་ལྷའི་མཚོན་དག་བླངས་ཏེ་
ཁོ་གསད་པར་བྱའོ།། ཞེས་སྨྲས་ནས་སོང་ངོ༌།། དེར་ཨིནྡྲ་ཛི་ཏཱ་སྦྱིན་སྲེག་
བྱེད་པ་ལ་ཞུགས་པ། དེའི་གྲུབ་པ་ལ་བར་དུ་གཅོད་པའི་ཆེད་དུ་བི་བྷི་ཥ་ཎས་
ལམ་ཁྲིད་དེ། ལཀྵ་མ་ཎ་དང་། ཧ་ནུ་མནྡྲ་དང་། ཨངྒ་ད་སོགས་ཉེ་བར་
སླེབས་ཏེ། དམག་ མང་དུ་བསད་དེ་མགོ་བོ་ཐོགས་ཤིང་གར་བྱས་ པས།
ཇི་ཙམ་ན་ཁྲོ་བ་འབར་ཏེ། སྦྱིན་སྲེག་གི་སྟན་ལས་ལངས་ནས་ཕྱིར་འོངས་ཏེ་
མདའ་ཁ་བཀྱེས་སོ།། དེ་ཉིད་དུ་དྲང་སྲོང་དུས་སླེབས་ཏེ། ལཀྵ་མ་ཎས་
མདའ་བསྣུན་པས་དེ་ལུས་དུམ་བུར་གཏོལ་ཅིང་བསད་དོ།། ལཀྵ་མ་ཎས་
རྒྱལ་བའི་དུང་བུས་ཤིང་ལྷ་རྣམས་ཀྱིས་ཀྱང་ནམ་མཁའ་ལས་རྔ་བོ་ཆེ་བརྡུངས་
63



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཤིང་མེ་ཏོག་གི་ཆར་ཕབ་བོ།། སླར་ལོག་ནས་རཱ་མ་ཡང་དགྱེས་པའི་བཀའ་
སྩལ་ཏོ།། ཨིནྡྲ་ཛི་ཏ་བསད་པ་དེའི་ཚེ་ཡན་ལག་སོ་སོར་བྲལ་ཏེ། མགོ་བོ་ནི་
རཱ་མའི་མདུན་དུ་མཆོངས་ཤིང་། ལག་པ་ཡ་གཅིག་ཁྱིམ་དུ་ལྷུང་བ། ཁོལ་
མོས་རྙེད་ནས་དེའི་ཆུང་མ་ཀླུ་བཱ་སུའི་བུ་མོ་སེ་ལོ་ཙ་ན་བྱ་བ་ཁྱིམ་ཐབ་ལ་ཤིན་ཏུ་
སྙིང་ཉེ་བ་ཡོད་པ་ལ་བསྟན་པ། དེས་ཀྱང་རང་གི་ཁྱོ་བསད་པར་ཤེས་ནས་
གདུང་བཞིན་དུ་སྒྲ་སྒྲོག་གི་དྲུང་དུ་སོང་སྟེ་ཁྱོད་ཀྱི་སི་ཏཱ་འཕྲོག་པ་ལས་འདི་ལྟ་
བུའི་གནས་མཐོང་ངོ་ཞེས་ངུས་པས། དེ་ཡང་མྱ་ངན་གྱིས་འཁང་བཞིན་དུ།
ད་མྱུར་དུ་བདག་གིས་ཁྱོད་ཀྱིས་ཁྱོ་བོའི་སྲོག་ལན་བཅད་པར་བྱའོ།། དེ་ན་རེ།
རཱ་མ་ཡང་མི་མ་ཡིན་ཅིང་། ཧ་ནུ་མནྡྲ་ཡང་སྤྲེའུར་མི་འདུག་གི་འདི་དག་ངེས་
པར་ལྷ་ཆེན་པོ་དག་ཡིན་ཏེ། གཞན་དུ་ན་མིར་གྱུར་པ་སུ་ཞིག་རྒྱ་མཚོ་བརྒལ་
ནས་འོངས་པར་ནུས། དེ་བས་ན་བདག་སོང་ལ་ཁྱོ་བོའི་མགོ་བསླངས་ཏེ།
ས་ཏཱ་ཙཱབྱེད་པར་བྱའོ་སྨྲས་པས། སྒྱུག་མོས་ཀྱང་གནང་ངོ་།། དེར་དེ་མོ་རཱ་
མའི་དྲུང་དུ་ཕྱིན་ནས་ཕྱག་འཚལ་ཏེ། ཁྱོ་བོའི་མགོ་སྩོལ་ཅིག་དང་བདག་ས་
ཏི་བྱེད་པར་འདོད་དོ་ཞུས་པས། རཱ་མས་ཀྱང་བརྩེ་བར་དགོངས་ཏེ་གནང་
བར་བརྩམས་པ་ན། སྤྲེའུ་རྣམས་ཀྱིས་བུད་མེད་འདི་ས་ཏཱི་ལ་འགྲོ་མི་ནུས་ཀྱི་
གཡོ་བྱེད་པ་ཡིན་ནོ་ཞེས་བཀག་པས། མོ་ཡང་ངོ་ཚ་ནས་མགོ་མདུན་དུ་
བཞག་སྟེ་དམོད་པ་བོར་བ། ཇི་ལྟར་རྗེའི་སྲས་ཁྱོད་གསོན་པ་ན་བདག་གིས་
ལན་འགའ་ཡང་བདག་མོའི་བརྟུལ་ཞུགས་མ་ཉམས་པ་བགྱིས་ཤིང་། ད་ལྟ་
ཡང་ས་ཏཱི་བྱེད་པར་སྤོབས་པའི་མཛའ་བ་དེ་ལྟ་བུ་ཡོད་ན། བདེན་པ་དང་
བདེན་པའི་ཚིག་དེས་ཁྱོད་བཞད་མོ་བཞད་པར་མཛོད་ཅིག་སྨྲས་པས་དེ་མ་ཐག་



༄༅།།གཡུལ་གྱི་ཀཎྜ།
མགོ་བོ་དེས་ཧུ་ལ་ལ་ཞེས་གད་མོ་ཆེན་པོ་བགད་པས། ཐམས་ཅད་མོའི་དག་
པའི་སྤྱོད་པ་ལ་མགུ་སྟེ་བྱིན་ཏོ།། དེར་སེ་ལོ་ཙ་ནས། རང་གི་བདག་པོའི་རོ་
ཆ་ཤས་ཚང་བར་ཤིང་རྟ་ལ་བཀོད་དེ། གང་དུ་ཆུ་ཀླུང་ཆེན་པོ་རྒྱ་མཚོ་ལ་
འཕྲད་པའི་ཕྱོགས་སུ་འོངས་ནས་ཙནྡན་གྱི་ཤིང་གི་ཕུང་པོ་ཆེན་པོ་བརྩེགས་པའི་
སྟེང་དུ་ཁྱོ་བོའི་རོ་པང་དུ་ཐོགས་ནས་འདུག་སྟེ། གྱོས་སྐྱུག་ལ། རང་གི་
བུའི་རོ་སྟེགས་པ་དང་མནའ་མའི་ས་ཏཱི་ལ་བྱོན་ཅིག་ཅེས་ཕོ་ཉ་བཏང་བས།
དེ་གཉིས་ཀྱང་འཁོར་དང་བཅས་མེ་ཁྱེར་ནས་ལྷགས་ཏེ། ཆོ་ག་བཞིན་དང་
ཆོས་བཞིན་དུ་སྦྱར་ཞིང་སྐྱེ་བོའི་ཚོགས་ཆེན་པོ་དང་ལྷན་ཅིག་མྱ་ངན་གྱིས་ངུ་
འབོད་བྱས་སོ།། དེའི་ཚེ་གསེར་གྱིས་མཆོད་སྡོང་ལྟ་བུའི་མེ་ལྕེའི་གསེབ་ནས་
ཡར་ལ། སེ་ལོ་ཙ་ན་རང་གི་ཁྱོ་དང་ལྷན་ཅིག་ཏུ་ནོར་བུའི་ཤིང་རྟ་རྒྱན་བརྒྱ་
ཕྲག་དང་ལྡན་པ་བཞོན་ཅིང་། ལྷའི་བུ་མོ་རྔ་ཡབ་དཀར་པོ་གཡོབ་པ་དག་
གིས་བསྐོར་ཏེ་འགྲོ་བ་ཐམས་ཅད་ཀྱིས་མངོན་སུམ་དུ་མཐོང་བར་གྱུར་ཅིང་།
ལངྐའི་ཡུལ་དུ་མེ་ཏོག་གི་ཆར་ཆེན་པོ་ཡང་བབས་སོ།། སྐད་ཅིག་ཡུན་ལ་རེག་
པའི་ཚ་བ་ཡིས།། རྟག་པའི་བདེ་བ་ཚེགས་མེད་ཐོབ་བྱེད་ན།། བདེན་པའི་
ལུང་ལ་སོམ་ཉིའི་འདུ་ཤེས་ཀྱིས།། རང་གི་ལུས་ལ་ཆགས་རྣམས་མ་བརླག་
གམ།། སྔོན་བྱོན་ཆེན་པོ་དག་གིས་བཀའ་སྩལ་བའི།། རྡོ་རྗེའི་ཚིག་གི་དོན་
ལ་མི་རྟོན་པར། རང་གི་རྟོག་པས་དཔྱོད་ལ་དགའ་བ་ཡིས།། བསོད་
ནམས་ཆུང་ངུ་དེ་དག་སྙིང་རྗེའི་ཡུལ།། ཅེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ།།
གང་གི་ཚེ་འབོད་སྒྲོག་ལངྐའི་ཡུལ་ན་འགྲན་ཟླ་མེད་པར་རྒྱལ་སྲིད་སྐྱོང་
65



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
བ་དེའི་ཚེ། འདི་ལྟར་འཇིག་རྟེན་ན་ཤིན་ཏུ་མ་རུངས་པའི་གཟའ་དང་སྐར་
མ་དག་ཚོགས་པའི་ཉིན་མོ་ཁོ་ན་ལ། རང་གི་བཙུན་མོ་དམ་པ་ལ་བུ་ཞིག་
བཙས་ཏེ། མཚན་མཁན་དག་གིས་མཆིད་ནས། དེ་རིང་གི་ཉིན་མོར་སྐྱེས་
པའི་བྱིས་ པ་ ཐམས་ ཅད་ཀྱང་ཆེས་བཀྲ་མི་ཤིས་ ཤིང་། ཡུལ་འཇིག་ པའི་
མཚན་མ་ཅན་ཡིན་པས། མཚོར་བསྒྱུར་དགོས་སོ་སྨྲས་པས། རྒྱལ་པོའི་
བུད་མེད་ལ་སོགས་པའི་བྱིས་པ་སྟོང་ཕྲག་བཅུ་སྙེད་སིདྷའི་རྒྱ་མཚོར་བསྒྱུར་ཏོ།།
བྱིས་པའི་ཚོགས་ཆེན་པོ་དེས་ཆུས་གཡེང་སྟེ་སོང་སོང་བ་ལས། ཇི་ཙམ་ལས།
ཤིང་ལྗོན་པ་འོ་མ་འབྱིན་པ་ཞིག་དང་འཕྲད་དེ། དེའི་འོ་མས་འཚོ་ཞིང་ལོ་
བདུན་ནམ་ བརྒྱད་ དུ་ འཁོད་ དོ།། སླར་ ཡང་ ཤར་ ཕྱོགས་ སུ་ བལྟས་ ན།
ལངྐའི་གླིང་ནས་དཔག་ཚད་བཞི་ཙམ་གྱི་ཕ་རོལ་ དུ་ གླིང་ཕྲན་ཆུང་ངུ་ཞིག་
མཐོང་སྟེ། དེ་དག་ཆུ་ལ་རྐྱལ་ནས་དེར་སོང་ངོ་།། གླིང་དེ་ན་མཚན་མཁན་
ཆེན་པོ་ཤུ་ཀྲ་ཨ་ཙརྱ་འདུག་པ་དང་འཕྲད་དེ་ཕྱག་བྱས་པས། དེས་ཁྱེའུ་
རྣམས་ལ་ཁྱེད་ཅག་སྡིག་པའི་མཚན་མ་ཅན་ལངྐའི་ཡུལ་ནས་རྒྱ་མཚོར་བསྒྱུར་བ་
དག་ཡིན་ནོ་སྨྲས་ པས། དེ་ དག་ ངོ་ཚ་ ཞིང་ སྡུག་ བསྔལ་ གྱིས་ འཆི་ བར་
བརྩམས་པ། སློབ་དཔོན་གྱིས་མཐོང་སྟེ་སྙིང་རྗེ་ནས། འོ་ན་ནགས་སུ་
སོང་ལ་ཚངས་པ་སྒྲུབས་ཤིག་དང་སྐལ་བ་ཡོད་དོ།། ཞེས་ལུང་བསྟན་ཏོ།།
དེ་དག་དགའ་ནས་སློབ་དཔོན་གྱི་ངག་བཞིན་ནགས་སུ་གནས་ཤིང་ཡིད་ལ་བྱེད་
པ་དག་ལ་ནན་ཏན་དུ་བརྩོན་པ་ལས། ཇི་ཙམ་ན་ཚངས་པ་དངོས་སུ་འོངས་
ནས་ཅི་འདོད་དྲིས་པས། རྒྱལ་བུས་བདག་ལ་མིས་མི་སོད་ཅིང་དགྲ་ཐམས་
ཅད་ལས་རྒྱལ་བ་འདོད་དོ་ཞེས་སྨྲས་པས། ཚངས་པས་ཀྱང་དེ་བྱིན་ཏེ་བླ་
66



༄༅།།གཡུལ་གྱི་ཀཎྜ། །
མའི་སྤུན་ད་དྷ་བ་ལ་དང་འཐབ་པ་མ་གཏོགས་སོ་ཞེས་སྨྲས་སོ།། ཁྱེའུ་གཞན་
རྣམས་ཀྱིས་ཀྱང་དགྲ་ལས་རྒྱལ་བའི་དངོས་གྲུབ་བླངས་པས་དེ་དག་ལ་ཡང་བྱིན་
ཏེ། ནགས་ཀྱི་སྤྲེའུ་རྣམས་དང་འཐབ་པ་ནི་མ་གཏོགས་སོ་ཞེས་སྨྲས་ནས་
སོང་ངོ་།། དཔའ་བོ་སུ་ཞིག་སྤྲེའུ་དང་འཐབ་པར་བྱེད། དོན་གྱིས་ན་
བདག་ཅག་འཇིག་རྟེན་ལས་རྒྱལ་ལོ་ཞེས་གཞོན་ནུ་གཞན་རྣམས་ཡིད་ཚིམ་ཞིང་
སྡོད་དོ།། རྒྱལ་བུ་ད་དུང་ཡང་མ་ཚིམ་པར་བདེ་འབྱུང་མཉེས་པར་བྱས་པས།
དེ་ཡང་གྲུབ་སྟེ་དྲུང་དུ་འོངས་ནས་ཅི་འདོད་དྲིས་པས། རྒྱལ་པོས་བདག་ཀེ་
ལ་ཤའི་བདག་པོ་དང་། མིས་མི་མཐོང་བའི་འབངས་དང་། ནམ་མཁའ་
ལ་ཡོད་ པའི་ གྲོང་ཁྱེར་ དག་ འདོད་ དོ་ཞུས་ པས། དེས་ ཀྱང་ གནང་ སྟེ།
གནོད་སྦྱིན་རྣམས་ལ་བཀའ་བསྩལ་ནས་ནམ་མཁའ་ལ་གྲོང་ཁྱེར་ཆེན་པོ་ར་བ་
དང༌། ལམ་སྲང་དང་གསེར་གྱི་ཤིང་རྟ་དག་གིས་བརྒྱན་པ་བྱེད་དུ་བཅུག་སྟེ།
བྱིས་པའི་ནམ་མཁའི་གྲོང་ཁྱེར་ཞེས་བྱ་བར་མིང་དུ་ཆགས་སོ།། གཞོན་ནུ་དེ་
དེ་ན་གནས་ཤིང་སྲིན་པོ་དུམ་བུའི་བུ་མོ་མཛེས་མ་དུམ་བུའི་བློ་གྲོས་མ་ཞེས་བྱ་བ་
ཆུང་མར་བླངས་ནས་རྒྱལ་སྲིད་སྐྱོང་ཞིང་འཁོད་དེ། བྱིས་པ་ནམ་མཁའི་གྲོང་
ཁྱེར་གྱི་རྒྱལ་པོ་ན་རནྟ་ཀ་ཞེས་བྱ་བར་གྲགས་སོ།། འབོད་སྒྲོག་ལ་བློན་པོ་ཆེན་
པོ་སིནྡྷར་ན་བྱ་བ་ཞིག་ཡོད་པ་དེ། རྒྱལ་པོ་མྱ་ངན་གྱིས་གདུངས་ཤིང་ཡོད་
པའི་དྲུང་དུ་འོངས་ནས་སྨྲས་པ། ལྷ་ཐུགས་ངལ་མ་མཛད་ཅིག ད་དུང་
ཁྱོད་ཀྱི་སྲས་སྔོན་རྒྱ་མཚོར་བསྒྱུར་བ་དེ་མ་ཤི་བར་བདེ་འབྱུང་གྲུབ་སྟེ། ལྷའི་
གྲོངཁྱེར་བྱིས་པ་ནམ་མཁའི་གྲོང་ཁྱེར་བྱ་བ་ན་རྒྱལ་སྲིད་སྐྱོང་ཞིང་ཡོད་པར་
ཐོས་པ་ན། གལ་ཏེ་ལྷས་དེ་ལ་བཀའ་སྩལ་ན། དེ་འོངས་ནས་དགྲ་རྣམས་
67



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཚེགས་མེད་པར་གཞོམ་པར་ནུས་སོ།། འབོད་སྒྲོག་ཀྱང་དགའ་ནས་སྲིན་པོ་
དུམ་བུའི་རྒྱལ་མཚན་བྱ་བ་བང་ཆེན་དུ་བརྫངས་སོ།། ན་རནྟ་ཀ་ཡབ་ཀྱི་
འཕྲིན་ཐོས་ནས་འགྲོ་ བའི་ གྲབས་བྱས་ པ་ལས། དུམ་བུའི་བློ་ གྲོས་ མས།
འཐབ་བྲལ་གྱི་བདག་པོ་དང་འཐབ་པས་རྒྱལ་བར་མི་འགྱུར་གྱི་ཅིས་ཀྱང་བཤོལ་
ཅིག་ཅེས་ལན་མང་དུ་བཀག་ཀྱང་། དེ་གཉེན་ལ་བྱམས་པ་ཉིད་ཀྱིས་ཆུང་
མའི་ཚིག་ལ་ཚིག་མ་ཡིན་པར་བྱས་ཏེ་ཆེས་པ། མཐར་དུམ་བུའི་བློ་གྲོས་མས་
ཀྱང་། འོ་ན་བདག་ཀྱང་ཡུན་འདི་སྙེད་དུ་གྱོས་སྒྱུག་མི་ཤེས་པས། ཇི་འདྲ་
བ་བལྟ་བའི་ཕྱིར་ལངྐའི་ཡུལ་དུ་འགྲོའོ་ཞེས་པས་དེ་ཡང་དགའ་ནས་ཁྲིད་དོ།།
དེ་དག་མཐར་གྱིས་ལངྐའི་པུ་རི་དང་ཉེ་བར་སླེབས་ནས་གྲོང་ལས་དཔག་ཚད་
ལྔ་བཅུས་རིང་བ་ན་ངལ་གསོ་ཞིང་སྡོད་དོ།། དེའི་ཚེ་རྭ་མས་སྤྲིན་དཀར་པོའི་
ཕུང་པོ་ཆེན་པོ་ས་ལ་ཆགས་པ་གཟིགས་ནས་འདི་ཅི་ཞེས་དྲིས་པས། བི་བྷི་ཥ་
ནས་འདི་ནི་སྒྲ་སྒྲོག་གི་སྲས་ལྷ་ཡུལ་ནས་འོངས་པ་དེ་ཡིན་ནོ་སྨྲས་སོ།། རཱ་
མས་ཧ་ནུ་མཉྫ་ཉམས་སད་དུ་བཏང་བས། དེས་སྟེང་གི་ནམ་མཁའ་ལ་སྐད་
དྲག་པོ་ཕྱུང་བ་དང་། མ་རནྟ་ཀས་སྟེང་དུ་བལྟས་པ་ན་སྤྲེའུ་ཆེན་པོ་འཇིགས་
སུ་རུང་བ་མཐོང་ནས། ཕོ་ཉ་ལ་དྲིས་པ་དང་། འདི་ནི་སྤྲེའུའི་དཔའ་བོ་ཧ་
ནུ་མནྡྲ་བྱ་བ་ལངྐའི་ཡུལ་ཐམས་ཅད་འཇིག་པར་བྱས་པ་དེའོ་སྨྲས་པས། ན་
རནྟ་ཀས་དོང་པ་ལས་མདའ་ཞིག་བླངས་ཏེ་འཕངས་པ་དང་། ཧ་ནུ་མཉྫས་
བཟུང་ནས་ དུམ་བུར་བཅག་ གོ། སླར་ ཡང་ མདའ་ གཉིས་ པ་ གསུམ་ པ་
འཕངས་པ་ཡང་བཅག་སྟེ། དོང་བ་སྟོང་བའི་བར་དུ་འཕངས་པ་ཐམས་ཅད་
བཅག་གོ། དེ་ནས་ཧ་ནུ་མཉྫ་བྲག་ལྷུང་བ་ལྟར་དམག་གི་ཕྲུ་མའི་དཀྱིལ་དུ་



༄༅།།གཡུལ་གྱི་ཀཎྜ།
བབས་ཏེ། རྒྱལ་པོའི་དྲུང་དུ་རྒྱུགས་ནས་གཞུ་ཡང་བཅག་གོ། དེར་དེ་
གཉིས་ཕན་ཚུན་ལག་མཐུས་འཐབ་པ་ན། ཧ་ནུ་མཉྫས་ཁོའི་དཔྲལ་བར་ཁུ་
ཚུར་བསྣུན་པས་སྐྲངས་པ་ཆེན་པོ་བྱུང་ཞིང་། ཚུར་ཅི་ཡང་མ་ནུས་སོ།། དེ་
ཙམ་ན་ལངྐ་དང་སྤྲེའུ་གཞན་རྣམས་ཀྱང་ལྷགས་ཏེ་འཐབ་པས་ཕན་ཚུན་རྨས་ཤི་
མང་དུ་བྱུང་ཞིང་། ཉི་མ་ནུབ་ནས་སླར་ལོག་གོ། ན་རནྟ་ཀ་ཡབ་ཀྱི་དྲུང་དུ་
སླེབས་ཏེ་ཕྱག་འཚལ་ ཅིང་ སང་དམག་བྱེད་པར་བྱའོ་ཞེས་ཁས་བླངས་སོ།།
མྱོས་བྱེད་མས་བུ་འདི་ཡང་གསོད་པར་འགྱུར་ཞེས་བཀག་ཀྱང་མ་མཉན་ཏོ།།
ཕྱི་དེ་ཉིན་ན་རནྟ་ཀ་དམག་དཔོན་བྱས་ཏེ་འཐབ་པས་སྤྲེའུ་རྣམས་ཐུབ་དཀའ་
བ་ལྟར་གྱུར་པ་དང་། དེ་ལུས་མི་སྣང་བར་ནམ་མཁའ་ལ་གནས་ནས་མདའ་
འཕངས་པས། སྤྲེའུ་རབ་ཏུ་མང་པོ་དག་བསད་ཅིང་ཕྱིར་ཅི་ཡང་མ་ནུས་
པས། ཐམས་ཅད་ཀྱིས་བདེ་འབྱུང་གི་བྱིན་རླབས་ཐོབ་པར་ཤེས་ཏེ་ཡིད་ཆད་
ལ་ཉེ་སྐབས། ཚངས་པའི་ལུང་གིས་ཐུབ་པ་ན་རནྟ་རཱ་མའི་དྲུང་དུ་འོངས་ཏེ།
འདི་དག་གཞན་གྱིས་གསོད་པར་མི་ནུས་ཀྱི་དྷོ་ལ་གི་རི་ན་མགྲིན་བཟང་གི་བུ་ད་
དྷི་ཕ་ལ་ཡོད་པ་བོས་ཤིག་ཅེས་ལུང་བསྟན་ནས་སོང་ངོ༌།། ཧ་ནུ་མཉྫི་རྫུ་
འཕྲུལ་གྱིས་རྡོ་ལའི་རི་ལ་སོང་སྟེ་རཱ་མའི་བཀས་ད་དྷི་ཕ་ལ་ཁྲིད་དེ་འོངས་ནས།
ཕྱི་དེ་ཉིན་དམག་ལ་བཏང་བས་ན་རནྟ་ཀས་ཀྱང་རང་གི་སློབ་དཔོན་གྱི་སྤུན་དུ་
ཤེས་ནས་ཕྱག་འཚལ་ཏེ། དེར་ད་དྷི་ཕ་ལས་ཁྱོད་ར་གྲུ་ནཱ་ཐ་ལ་གཡུལ་བྱེད་པ་
ལས་བཟློག་ཅིག་ཅེས་ལན་མང་དུ་བཀག་ཀྱང་མ་ཉན་པར་མཐར་གཉིས་པོ་ཕན་
ཚུན་ནས་འཐབ་པས། ཡུད་ཙམ་ན་སྔོན་གྱི་ཚངས་པའི་ལུང་བཞིན་དེའི་མཐུ་
ཐམས་ཅད་དུ་བྲི་བར་གྱུར་ཏེ་འབྲོས་པར་བརྩམས་པ་ན། ཧ་ནུ་མཉྫས་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
མཇུག་མས་བསྡམས་ཏེ་བསད་དོ།། དེའི་ཚེ་འབོད་སྒྲོག་གིས་རལ་གྲི་ཁྱེར་ཏེ་
ཐམས་ཅད་འདིས་ལན་ནོ་ཞེས་སི་ཏཱ་གསོད་དུ་རྒྱུགས་པ། བློན་པོ་པར་ཤུས་
མཐོང་སྟེ། ལྷ་བུད་མེད་བསད་པ་སྦྱང་དུ་མེད་པའི་སྡིག་ པ་ལགས་པས།
ཐུབ་ཆོད་མ་མཛད་ཅིག་ཅེས་བཀག་གོ། དེར་འབོད་སྒྲོག་མྱ་ངན་དང་བཅས་
བཞིན། རང་གི་རྒྱལ་ཐབས་ཀྱི་སློབ་དཔོན་ག་ན་བར་སོང་ནས་ཐབས་དྲིས་
པས། དེ་ན་རེ་བདག་གིས་ཁྱོད་ལ་རིག་པ་འབོག་པར་བྱ་ཡི་གལ་ཏེ་གྲུབ་པ་
མཐར་ཕྱིན་ན་དེ་དག་རྣམས་ལས་སྐད་ཅིག་གིས་རྒྱལ་བར་འགྱུར་རོ་ཞེས་ཆོ་ག་
དག་བསྟན་ཏོ།། དེར་འབོད་སྒྲོག་གིས་སུ་ཡང་ཉེ་བར་འོང་མི་ཆོག་པའི་དྲིལ་
བསྒྲགས་ཏེ། འོག་གི་འཇིག་རྟེན་ཏུ་བརྟོལ་ བའི་དོང་ཆེན་པོ་བྲུས་ནས།
རང་གི་དེར་ཞུགས་ཏེ། དོང་ཁ་ཕ་བོང་ཆེན་པོས་བཅད་ཅིང་སྦྱིན་སྲེག་བྱས་
སོ།། འོན་ཀྱང་ཇི་ཙམ་ན་དུ་བ་སྟེང་དུ་ཕྱུངས་ཏེ་ནམ་མཁའ་ཁྱབ་པ། བི་བྷི་
ཥ་ནས་མཐོང་སྟེ་ཁོང་དུ་ཆུད་ནས། རཱ་མ་ལ་འབོད་སྒྲོག་སྦྱིན་སྲེག་བྱེད་པ་
འདི་གྲུབ་པ་མཐར་ཕྱིན་ན། རང་གིས་ཀྱང་གཞོམ་མི་ནུས་པས། དེང་
ཉིད་དམག་བཏང་སྟེ་ཆོ་ག་དབྲལ་དུ་གཞུག་གོ་སྨྲས་པས། རཱ་མས་ཀྱང་།
ཧ་ནུ་མཉྫ་དང་། ཨངྒ་ད་དམག་དང་བཅས་བཏང་ངོ་།། དེར་བི་བྷི་ཥ་ཎའི་
ཆུང་མ་གྲོང་ན་ཡོད་པས་ལམ་སྲང་དེའི་དོང་གི་ཁར་སོང་ནས། ཨངྒཱ་དཱས་
རྡོག་ཐབས་གཅིག་གིས་རྡོ་འཕང་སྟེ་འཐོ་འཚམས་པ་བརྒྱ་དག་བྱས་ན་ཡང་།
དེ་ཡིད་ལ་བྱེད་པ་ལས་གཡོ་མ་ནུས་སོ།། སླར་ཕོ་བྲང་དུ་ལོག་སྟེ། མྱོས་བྱེད་
མ་བཟུང་ནས་སྒྲ་སྒྲོག་གི་མཐོང་སར་སྒྲེན་མོར་བྱས་ཏེ་ལྕགས་ཀྱིས་བཞུས་པས་
དེས་མ་བཟོད་པར་སྐད་ཕྱུང་པ་སྒྲ་སྒྲོག་གིས་བསྲན་མ་ཚུགས་པར་ཡར་ལངས་
70



༄༅།གཡུལ་གྱི་ཀཎྜ།།
ཏེ་རལ་གྲི་ཕྱུང་ནས་ཨརྒ་དའི་སྟེང་དུ་རྒྱུགས་པས། དེ་དག་བྲོས་ཏེ་རཱ་མའི་
དྲུང་དུ་སོང་ངོ༌།། དེར་སྒྲ་སྒྲོག་གིས་ཤིང་རྟ་འོན་ཅིག་དང་བདག་རང་ཉིད་
སོང་སྟེ་འཐབ་པར་བྱའོ་ཞེས་ཆས་པ། མྱོས་བྱེད་མས་མཆི་མ་ཕྱུང་སྟེ་བཀག་
ཀྱང་མ་མཉན་པར་སོང་ངོ༌།། དེའི་ཚེ་སྤྲེའུ་དག་གིས་འབོད་སྒྲོག་རྒྱལ་པོ།
མགོ་བོ་བཅུ་དང་། ལག་པ་ཉི་ཤུ་པ། མཚོན་ཆ་སྣ་ཚོགས་པ་ཐོགས་པ་
འཇིགས་སུ་ རུང་བའི་ གཟུགས་ ཅན་ ང་ རོ་ སྒྲོགས་ ཤིང་འོངས་ པ་ མཐོང་ སྟེ།
ཤིན་ཏུ་བྲེད་ནས་རཱ་མ་ལ་སྦྲན་པས། ཧ་ནུ་མནྡྲ་ལ་སོགས་པའི་སྤྲེའུའི་དཔའ་
བོ་རྣམས་ཀྱིས་མདུན་བདར་ཏེ། རཱ་མ་རང་ཉིད་མདའ་གཞུ་བསྣམས་ཏེ་
བཞེངས་སོ།། ལྷ་རྣམས་ཀྱིས་རཱ་མ་ཞབས་ཀྱིས་འབྱོན་པ་མཐོང་ནས། ཁ་
ལོ་པ་མ་ཏཱ་ལི་ལ་ནོར་བུའི་ཤིང་རྟ་རྒྱན་བརྒྱ་དང་ལྡན་པ་བསྐུར་རོ།། དེར་རྭ་
མ་ཤིང་རྟ་ལ་ཞུགས་ཏེ་གཡུལ་གྱི་ཞིང་དུ་བྱོན་ནས་འབོད་སྒྲོག་དང་མདའ་ཁ་
བཀྱེས་པས་ཁོས་མདའ་གང་འཕངས་པ་རྣམས་རཱ་མས་རལ་གྲིས་དུམ་བུར་
བཅད་ཅིང་། ཆག་དུམ་སྦྲུལ་དུ་གྱུར་པ་ནམ་མཁའ་ལྡིང་གི་ཟོས་སོ།། དེའི་
ཚེ་རཱ་མ་ཐུགས་ཀྱི་དམ་བཅའ་ལྷག་པར་བསྐྱེད་དེ། འབོད་སྒྲོག་གི་མགོ་བོ་ད་
ལྟ་བཅད་པར་དགོངས་ཏེ། ཕྱག་ཕྲག་གོང་དུ་བཏང་ནས། དོང་པ་ལས་
དབང་པོའི་མདའ་བླངས་པ་དང་། ས་ཆེན་པོ་ཡང་འུར་འུར་དུ་གཡོས་སོ།།
དྲང་སྲོང་ཆེན་པོ་དག་དང་ལྷ་བརྒྱ་སྟོང་མང་པོ་དང་། ཡབ་ཤིང་རྟ་བཅུ་པ་ལ་
སོགས་པའི་མེས་པོ་མཐོ་རིས་ན་སྤྱོད་པ་དག་ཀྱང་མེ་ཏོག་གི་སྤྲོག་མ་བཟུང་ནས་
ལྟད་མོའི་ཕྱིར་སླེབས་སོ།། དེ་མ་ཐག་རཱ་མ་དཔའ་བོའི་དོར་སྟབས་སུ་མཛད་
དེ་གཞུ་རྣ་བའི་བར་དུ་བཀང་ནས་འཕངས་པས་སྒྲ་སྒྲོག་གི་མགོ་བོ་བཅུ་པོ་དག་
71



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད》
སྙེ་མའི་རྩེ་མོ་བཞིན་བཅད་དེ་ས་ལ་ལྷུང་ངོ༌། འོན་ཀྱང་དེ་མ་ཐག་ཁབ་ལེན་
གྱི་ཕ་བོང་ལ་ལྕགས་ཀྱི་རིལ་བུ་འདུས་པ་བཞིན་དུ་མགོ་བོ་དེ་དག་སླར་ཡང་
འབྱར་ནས། མདའ་ཁ་བཀྱེས་པས། རཱ་མའི་ཁ་ལོ་པ་དང་། རྟ་ཡང་
རྨས་པར་བྱས་ཤིང་། དྲང་སྲོང་རྣམས་ཀྱང་འདི་ལྟར་འཇིག་རྟེན་གྱི་དབང་
ཕྱུག་ལ་ཡང་ཉམས་ཉེས་པར་སྣང་བ་དག་ཡོད་དོ་ཞེས་ངོ་མཚར་དུ་གྱུར་ཏོ།།
དེར་བི་བྷི་ཥ་ཎས། འདི་ལ་ཚངས་པའི་མཆོག་ཡོད་པས། མགོ་བོ་བཅད་
པས་མི་འཆི་ཡི། སྲོག་ལྟེ་བའི་ནང་དུ་མཆིས་སོ་ཞུས་པས། རཱ་མས་སླར་
ཡང་ཚངས་པའི་མདའ་མེ་རླུང་གི་རང་བཞིན་ཅན་བླངས་ཏེ་ལྟེ་བའི་མཛོད་དུ་
གཟས་ཏེ་བསྣུན་པས། སྒྲ་སྒྲོག་བྲག་ཆད་པ་བཞིན་དུ་ཤིང་རྟ་ལས་ལྷུང་སྟེ་
སྲོག་དང་བྲལ་ཞིང་ཤི་བར་གྱུར་ཏོ།། དེ་མ་ཐག་ཏུ་ས་ཆེན་པོ་ཡང་གཡོས་ཤིང་
ལྷ་རྣམས་ཀྱིས་མེ་ཏོག་གི་ཆར་ཕབ་སྟེ་རྒྱལ་རྔ་བརྡུངས་སོ།། ཡབ་ཤིང་རྟ་བཅུ་
པ་དང་དྲང་སྲོང་དག་གིས་ཀྱང་མེ་ཏོག་གི་ཕྲེང་བ་ཕུལ་ཏེ་ཆེད་དུ་བརྗོད་པ་བྱས་
སོ།། སྒྲ་སྒྲོག་གི་ལུས་ལས་ཀྱང་འོད་དཀར་པོའི་ཕུང་པོ་ཞིག་བྱུང་ནས་རཱ་མའི་
ཐུགས་ཀར་འཐིམས་ཏེ། དམ་པའི་བདག་ཉིད་འཇིག་བྲལ་བའི་རང་བཞིན་
གཅིག་ཏུ་གྱུར་ཏོ།། དེའི་ཚེ་བི་བྷི་ཥ་ཎ་ཡང་གཉེན་ལ་བྱམས་པའི་ལྷག་མ་དང་
བཅས་ཏེ་ངུ་བཞིན་དུ་ཁོ་བོའི་རོ་ལ་བསྙེན་བཀུར་གྱི་བྱ་བ་དག་བྱས་ཤིང་།
མྱོས་བྱེད་མ་འཆི་བར་རྩོམ་པ་ཡང་ཐབས་དུ་མས་མྱ་ངན་སངས་པར་བྱས་སོ།།
མྱ་ངན་གྱི་ཞག་དག་རྫོགས་ནས་ལཀྵ་མ་ཎ་ཁྲིད་དེ་བི་བྷི་ཥ་ཎ་ལངྐའི་རྒྱལ་པོར་
དབང་བསྐུར་ཏོ།། དེ་ནས་རཱ་མའི་བཀས་ཧ་ནུ་མནྠ་སི་ཏཱའི་བཙོན་རྭར་སོང་
སྟེ། སི་ཏཱ་ལ་ཁྲུས་བྱས་ཤིང་ཁྱོགས་ལ་བཀོད་དེ། རཱ་མའི་དྲུང་དུ་ཁྲིད་
72



༄༅།གཡུལ་གྱི་ཀཎྜ།
འོངས་སོ།། དེར་སི་ཏཱ་ཁྱོགས་ལས་བབས་ནས་རཱ་མའི་ཞབས་མཉེད་པར་
བརྩམ་པ་དང་། རཱ་མས་བདག་གི་རྣམ་པར་རྒྱལ་བའི་བྱ་བ་དག་གྲུབ་ཟིན་གྱི།
འོན་ཀྱང་ཁྱོད་ཡུན་འདི་སྙེད་དུ་སྐྱེས་པ་གཞན་དང་ཉེ་བར་བསྡད་པས་བདག་
གི་ཆུང་མར་མི་དགོས་ཤིང་། འདི་ཉིད་དུ་ཅི་དགའ་བར་སྡོད་ཅིག་གསུངས་
པས་སི་ཏཱ་ཡུས་ཀྱིས་གདུངས་ཏེ། ལཀྵ་མ་ཎ་ལ་འདིར་མེ་ཆེན་པོ་སྤྱོར་ཅིག་
དང་ཡིད་ཆེས་པར་བྱའོ་སྨྲས་ནས། མེ་སྤར་བ་ན་བདེན་པ་བརྗོད་དེ་མེར་
ཞུགས་པས། སྐྲའི་ཉག་མ་དག་ཀྱང་མ་འཇིག་པར་སླར་ཐོན་པས། རཱ་མ་
ཡང་ཐུགས་ཆེས་ཏེ་དགྱེས་སོ།། དེའི་ཚེ་ཆད་པའི་དུས་ཀྱི་ལོ་བཅུ་བཞི་པོ་དག་
ཀྱང་ཉི་མ་ཤས་ཀྱིས་མཐར་ཐུག་པར་གཟིགས་ནས། རཱ་མ་ཡང་འཇིགས་སྡེ་
(དགྲ་འཇོམས་)དྲན་ཏེ་འཁོར་རྣམས་ལ་རང་རང་འདོད་པའི་མཆོག་སློངས་
ཤིག་དང་། ང་གྲོང་ཁྱེར་འཐབ་པ་མེད་པར་འགྲོ་བར་བྱའོ་གསུངས་པས།
དེ་དག་ཀྱང་མཆི་མ་ཕྱུངས་ཏེ་བདག་ཅག་ཀྱང་ཁྱོད་ཅོད་པན་གསོལ་བའི་འབྱོར་
པ་བལྟ་བའི་ཕྱིར་གྲོང་ཁྱེར་འཐབ་པ་མེད་པར་འགྲོ་བར་བྱའོ་ཞུས་པས། རྭ་
མས་ཀྱང་གནང་ངོ་།། དེའི་ཚེ་ཀུ་བེ་རས་མེ་ཏོག་གི་འདོ་ལི་ཆེན་པོ་ནམ་
མཁར་འགྲོ་བ་ཕུལ་བས། རཱ་མ་དང་། སི་ཏཱ་དང་། ལཀྵ་མ་ཎ་དང་།
མགྲིན་བཟང་དང་། ཧ་ནུ་མནྡྲ་ལ་སོགས་པའི་སྤྲེའུའི་དཔའ་བོ་རྣམས་དང་
བཅས་པ་མེ་ཏོག་གི་འདོ་ལི་ཞོན་ཏེ། རིའི་རྒྱལ་པོ་ཕུང་པོ་གསུམ་པའི་ཕྱོགས་
དང་ཉེ་བ་ནས་ནམ་མཁར་འཕགས་སོ།། ཇི་ཙམ་ན་འཛམ་བུ་གླིང་གི་ལྗོན་པ་
དང་ཡུལ་འཁོར་དག་ཇི་ལྟར་སྟོན་ཀའི་ཟླ་བ་འབྲིང་པོ་ལ་བབས་པའི་ཞིང་གི་རེ་
མིག་བཀྲ་ཞིང་བཀྲ་བ་ལྟར་མཐོང་སྟེ། རཱ་མས་ཀྱང་མཛུབ་མོ་ཀེར་ནས་སི་ཏཱ་
73



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
ལ་སྟོན་པར་བརྩམས་སོ།། བཟང་མོ། འདི་ནི་སྤྲེའུའི་ཟམ་པ་ཡིན་ཏེ།
འདི་བདག་ཅག་གིས་སྐར་མ་ཐག་པ་དང་འདྲ་བའི་དམག་དག་ཁྲིད་དེ་ལངྐའི་
ཡུལ་དུ་བརྟོལ་ཅིང་གང་དུ་ངས་རྩོད་ལྡན་གྱི་སྐྱེ་བོ་དག་གི་ཆེད་དུ་ཞི་བའི་
གཟུགས་ཤིག་ཀྱང་བྱས་ཏེ། གལ་ཏེ་རྩོད་པའི་དུས་སུ་སྡིག་པ་སྣ་ཚོགས་ཀྱིས་
དུབ་པའི་སྐྱེ་བོ་ལ་ལ་ཞིག་དད་པའི་སེམས་ཀྱིས་འདི་བལྟ་བར་བྱེད་ན། དེ་
དག་གི་འགྲོ་བ་ནི་ཚངས་པའི་འཇིག་རྟེན་འབའ་ཞིག་ཏུ་འབྱུང་བར་ང་སྨྲའོ།།
འདི་ནི་དྲང་སྲོང་ཨ་མུ་ཀའི་རི་བོ་སྟེ། འདིར་སྤྲེའུ་རྒྱལ་པོ་མགྲིན་བཟང་དང་།
བདག་ཅག་ གྲོགས་ བྱས་ ཤིང་ ཁྱོད་ཀྱི་ རྒྱན་ དག་ ཀྱང་ ཐོག་ མར་ མཐོང་ངོ་།།
འདི་ནི་ཀི་མཥ་རྙའི་གྲོང་ཁྱེར་ཏེ། གང་དུ་བདག་ཅག་གི་གྲོགས་པོ་འདི་ཉིད་
ཀྱི་ཆུང་མ་དང་ཕུ་བོ་དང་ཞོ་ཤས་འཚོ་བ་དག་ཡོད་དོ།། འདི་ནི་རི་བོ་དང་
པོའི་ཆར་པ་ཡིན་ཏེ། འདིའི་ནང་དུ་བདག་ ཅག་གི་རྟག་པ་དང་ཞི་བའི་
གཏམ་དག་བྱས་ཤིང་དབྱར་རྣམས་ཀྱི་ཟླ་བ་དག་འདའ་བར་བྱས་ཤིང་གནས་
སོ།། འདི་ནི་བསླབ་པ་ལྔའི་ནགས་ཚལ་ཡིན་ཏེ་གང་དུ་བདག་ཅག་གིས་ལོ་
མའི་ཁྱིམ་དག་བྱས་ཤིང་། ཁྱོད་ལངྐའི་རྗེ་བོས་བཟུང་སྟེ་སྟོར་ཞིང་མི་སྣང་
བར་གྱུར་པའི་བར་གྱི་ཡུན་ཇི་སྲིད་དུ་གནས་པར་བྱས་པ་དེ་ཡིན་ནོ།། འདི་རི་
བོ་རི་མོའི་རྩེ་མོ་ཅན་ཡིན་ཏེ། གང་དུ་དྲང་སྲོང་གཞོན་ནུས་ལམ་བསྟན་ཏེ་
བདག་ཅག་ཡ་མུ་ན་བརྒལ་ཅིང་། གྲོག་མཁར་གྱིས་བསྩལ་བའི་བསྟི་གནས་
སུ་གནས་པར་བྱས་པ་ཡིན་ནོ།། འདི་ནི་ཆུ་བོ་སཱ་ར་ཡཱུ། འདི་ནི་བཅོམ་ལྡན་
མ་གངྒ་འོ་སོགས་རིམ་གྱིས་བསྟན་ཏོ།། དེ་ནས་གང་གའི་ངོགས་རྒྱང་རིང་པོ་
ན་དྲང་སྲོང་བྷ་ར་དྷ་ཛའི་བསྟི་གནས་སྤྲིན་སྔོན་པོ་སྤུངས་པ་དང་འདྲ་བ་མཐོང་



༄༅།།གཡུལ་གྱི་ཀཎྜ།
སྟེ་འདོ་ལི་ས་ལ་ཕབ་ནས་བསྟི་གནས་དང་ཉེ་བར་རྐང་གིས་སོང་སྟེ། དྲང་
སྲོང་གི་ཞབས་ལ་ཕྱག་འཚལ་ཞིང་རཱ་མས། ལངྐའི་ཡུལ་གྱི་གཏམ་རྒྱས་པར་
མཛད་ཅིང་ཞག་གཅིག་དེ་ན་བཞུགས་སོ།། དེར་ཧ་ནུ་མནྡྲ་འཇིགས་སྡེ་དང་།
གུ་ཧ་ལ་འཕྲིན་བསྐྱེལ་དུ་བཏང་བས་གུ་ཧས་ཐོས་ནས་ཤིན་ཏུ་དགའ་སྟེ། དེ་
གཉིས་ལྷན་ཅིག་ཏུ། ཨ་ཡོད་དྷུའི་གྲོང་ནནྡི་གྲམ་འཇིགས་སྡེ་ཡོད་པའི་སར་
སོང་ངོ་།། འཇིགས་སྡེ་ཡང་ལོ་དེ་སྙེད་དུ་སྐྲ་སྤྱི་བོར་བཅིངས་ཏེ་གོས་ངུར་སྨྲིག་
གྱོན་ཅིང་། ཀུ་བ་ལས་ཆུ་འཐུང་བ་དང་རྩྭ་འབྲས་བུ་འབའ་ཞིག་ལ་འཚོ་བར་
བྱས་ཏེ་ཤ་མ་ཎའི་སྤྱོད་པས་གནས་ཤིང་། ཁུ་བོ་ལ་འཕྲེང་བཞིན་དུ་བལྟ་ཞིང་
སྡོད་པ་ལས། རཱ་མ་འབྱོན་པར་ཐོས་པས་ཤིན་ཏུ་དགའ་སྟེ། གྲོང་ཁྱེར་
འཐབ་པ་མེད་པར་གནས་འཇོག་ལ་ཕོ་ཉ་བཏང་ཞིང་གྲོང་ཁྱེར་གྱི་ལམ་སྲང་
ཡིད་དུ་འོང་བ་བྱེད་དུ་བཅུག་གོ། དེར་འཇིགས་སྡེ་དང་དགྲ་ངན་དཔུང་
དང་བཅས་ཏེ་ཁུ་བོ་བསུ་བའི་ཕྱིར་ཡོང་བ་ན། གངྒའི་ཕྱོགས་དང་ཉེ་བའི་
ནམ་མཁའ་ན་མེ་ཏོག་གི་འདོ་ལི་དེ་ཟླ་བ་ལྟར་འོང་བ་མཐོང་སྟེ། སྐྱེ་བོ་དག་
དགའ་བས་ཅ་ཅོ་ཕྱུང་ཞིང་ཕྱག་འཚལ་ཏོ།། འདོ་ལི་ས་ལ་བབས་ནས་སྤུན་
དག་ཕན་ཚུན་ཕྱག་བྱས་ཤིང་། ཚོགས་རྣམས་ལ་ཤིས་པ་བརྗོད་དོ།། འདོ་
ལི་དེ་ཡང་རཱ་མའི་བཀས་ཀུ་བེ་རའི་ཕོ་བྲང་དུ་སླར་སོང་སྟེ། དེང་སང་དེ་ན་
མཆིས་སོ།། དགའ་མའི་གྲོང་དུ་སླེབས་པ་དང་། འཇིགས་སྡེ་སྐྲ་བྲེག་ཤིང་
གོས་དཀར་བོ་གྱོན། རཱ་མ་ཡང་རྒྱལ་བུ་གཞོན་ནུའི་ཆས་སུ་བྱས་ཏེ། སི་ཏཱ་
དང་ལྷན་ཅིག་གསེར་གྱི་ཤིང་རྟ་ལ་ཞོན། འཇིགས་ སྡེ་རཱ་མའི་ལོགས་སུ་
བཞུགས། བྷཱ་ར་ཏས་གདུགས་རྩིབས་བརྒྱ་བ་དང་། མགྲིན་བཟང་དང་།
75



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
བི་བྷི་ཥ་ཎས། རྔ་ཡབ་དཀར་པོ། ལཀྵ་མ་ཎས་རླུང་གཡབ་དང་གཞན་
དག་གིས་ཀྱང་ཅི་རིགས་པར་རྒྱལ་པོའི་ཡོ་བྱད་དག་ཁྱེར་ཏེ། དྲང་སྲོང་ཆེན་
པོ་གནས་འཇོག་གིས་ཐོག་དྲངས་པའི་སྐྱེ་བོའི་ཚོགས་ཆེན་པོ། མར་མེ་དང་།
མེ་ཏོག་གི་ཕྲེང་བ་དང་། སྒྲ་སྙན་གྱི་རིག་བྱེད་སྣ་ཚོགས་ཐོགས་པ་དག་གིས་
བསུས་ཏེ་གྲོང་ཁྱེར་འཐབ་པ་མེད་པར་གཤེགས་ཤིང་། ཤིང་རྟ་ལས་བབས་
ནས་གསུམ་པོ་དག་ལྷན་ཅིག་ཏུ་སོང་སྟེ། ཡུམ་ཀོ་ཤ་ཝཱ་དང་། ཀེ་ཀེ་ཡིའི་
ཞབས་ལ་ཕྱག་འཚལ་ཏོ།། དེ་ནས་མི་རིང་བར་གཟའ་དང་སྐར་མ་དང་ཚེས་
གྲངས་ཡུད་ཙམ་བརྩིས་ཏེ། དཔལ་གྱི་འབྱོར་པ་བསམ་གྱིས་མི་ཁྱབ་པ་དང་
བཅས་རཱ་མ་ལ་ཅོད་པན་གསོལ་བའི་ཆོ་ག་དག་བྱས་ཤིང་། སྤྲེའུའི་དཔའ་བོ་
དག་གིས་རྒྱ་མཚོ་ཆེན་པོ་བཞིའི་ཆུ་བླངས་ཏེ། དྲང་སྲོང་གནས་འཇོག་གིས་
སྤྱི་བོ་ནས་དབང་བསྐུར་བ་བྱས་ཤིང་། ཚངས་པ་ལ་སོགས་པའི་ལྷ་རྣམས་
དང་། གོ་ཏཱ་མ་ལ་སོགས་པའི་དྲང་སྲོང་ཆེན་པོ་དག་ཀྱང་ལྷགས་ཏེ། ཤིས་
པ་བརྗོད་པར་མཛད་དེ། གཙུག་གི་ནོར་བུའི་དགའ་སྟོན་ཆེན་པོ་ཉིན་དུ་
མར་བྱས་སོ།། དགའ་སྟོན་གྱི་བྱ་བ་རྣམས་རྫོགས་ནས་མགྲིན་བཟང་ལ་
སོགས་པའི་སྤྲེའུ་རྣམས་ཀྱང་ཡུན་ཇི་སྲིད་གྲོང་ཁྱེར་འཐབ་པ་མེད་པ་ན་ངལ་
གསོ་ཞིང་བསྡད་དེ། སླར་རཱ་མ་དང་། སི་ཏཱའི་ཞབས་ལ་ཕྱག་འཚལ་ཅིང་།
ཇི་ལྟར་འདོད་པའི་མཆོག་བསླངས་ཏེ་རང་རང་གི་གནས་སུ་སོང་ངོ་།། བི་བྷི་
ཥ་ཎ་ཡང་། ལངྐའི་ཡུལ་དུ་ལོག་གོ། ཧ་ནུ་མནྡྲ་ཡང་ཡིད་འཕྲེང་བའི་མཆི་
མ་ཕྱུང་ཞིང་། རཱ་མ་དང་སི་ཏཱའི་ཞབས་ལ་ཕྱག་འཚལ་ཏེ། གཙོ་བོ་དང་ཚེ་
མཉམ་པའི་མཆོག་བླངས་པ་རཱ་མས་ཀྱང་བསྩལ་ཅིང་། རི་བོ་གངས་ཅན་དུ་
76



༄༅།།གཡུལ་གྱི་ཀཎྜ།
བསྒོམས་ན་བསྐལ་བ་འདིའི་འོག་ཏུ་མཐར་ཕྱིན་པར་འགྱུར་རོ་ཞེས་ལུང་བསྟན་
ཏེ་སི་ཏཱས་ཀྱང་རང་གིས་མགུལ་རྒྱན་རིན་པོ་ཆེའི་ཕྲེང་བ་བསྩལ་ཅིང་། དེ་
ཡང་རཱ་མའི་བཀའ་བཞིན་རི་བོ་ཁ་བ་ཅན་དུ་སོང་ངོ་།། གཡུལ་གྱི་ཀཎྜ་རྫོགས་



ཨུཏྟརའི་ཀཎྜ།
རཱ་མ་གྲོང་ཁྱེར་འཐབ་པ་མེད་པ་ན་ཆོས་ཀྱི་རྒྱལ་སྲིད་སྐྱོང་ཞིང་། དུས་
དང་དུས་སུ་སློང་བའི་སྐྱེ་བོ་དག་ལ་སྦྱིན་པ་རྒྱ་ཆེན་པོ་དག་ཀྱང་སྦྱིན་པར་བྱེད།
རིག་བྱེད་དང་ཉེ་བའི་རིག་བྱེད་དག་ཀྱང་སྒྲོགས་པར་བྱེད། ཆོ་ག་ཇི་ལྟ་བུའི་
མཆོད་སྦྱིན་དག་ཀྱང་བྱེད། ནགས་ན་སྤྱོད་པའི་དྲང་སྲོང་ཆེན་པོ་གང་དག་
གྲོང་ཁྱེར་དུ་བྱོན་པ་རྣམས་ལ་མཁོ་བ་དག་ཀྱང་སྟོབས་པར་བྱེད། ཕྱོགས་ཀྱི་
དགྲ་དག་ཀྱང་བསྲུང་བར་བྱེད་དེ། ལོ་སྟོང་ཕྲག་དུ་མ་འདས་པར་བྱས་སོ།།
དེའི་ཚེ་སི་ཏཱ་ཡང་མངལ་དང་ལྡན་པར་གྱུར་ནས། ར་གླུའི་རིགས་
སྐྱོང་བ་འོང་བར་དགོངས་ཏེ་རཱ་མ་ཡང་ཤིན་ཏུ་དགྱེས་པས་རིམ་གྲོ་ཆེན་པོ་
མཛད་ཅིང་གནས་སོ།། རཱ་མའི་ཀུན་ཏུ་སྤྱོད་པ་ནི། རང་གི་ནང་མའི་བྱ་བ་
དག་ལ་གྲོང་ཁྱེར་གྱི་སྐྱེ་བོ་རྣམས་མི་དགའ་བར་གྱུར་པ་འགའ་ཞིག་ཡོད་དམ་
བརྟག་པའི་ཕྱིར། རྟག་ཏུ་བལྟ་ཉུལ་བ་དག་གཏོང་བར་བྱེད་པ་ཡིན་པས།
ཇི་ཙམ་ན་མཚན་མོ་གཅིག་ཉན་རྣ་བ་འགའ་ཞིག་ཁྲུས་མཁན་གྱི་ཁྱིམ་དང་ཉེ་
བར་འགྲོ་བ་ལས་མི་ཞིག་རང་གི་ཆུང་མ་རྡེག་པར་བྱེད་ཅིང་། ཁྱོད་ཅི་སྙམ་དུ་
སེམས། བདག་ཀྱང་རཱ་མ་བཞིན་དུ་ཡུན་སྙེད་སྐྱེས་པ་གཞན་དང་འགྲོགས་
པའི་བུད་མེད་དང་ལྷན་ཅིག་ཁྲི་གཅིག་ཏུ་ཉལ་བར་བྱེད་སྙམ་མམ་ཞེས་བརྡེགས་
78



༄༅།།ཨུཏྟརའི་ཀཎྜ།
པ་ཐོས་སོ།། དེ་དག་དེ་ཐོས་ནས་ཤིན་ཏུ་ཁྲོས་ཏེ་ཕན་ཚུན་སྨྲས་པ། ཕའི་
ཆོས་ཅན་གྱི་རྒྱལ་པོ་ལ་དམོད་པར་བྱེད་པས། ངན་པ་འདི་ད་ལྟ་གསད་པའི་
འོས་ཡིན་ནོ།། ཡང་གཅིག་གིས་སྨྲས་པ། བདག་ཅག་ཞལ་ལྕེ་བ་མ་ཡིན་
གྱིས། ནངས་པར་ཇི་ ཐོས་ པ་ ལྷ་ལ་གསོལ་བར་བགྱིའོ།། དེ་དག་དེར་
མཐུན་ཏེ་ཁྱིམ་ལ་མཚན་མ་བཏབ་ནས་སོང་ངོ༌།། ནངས་པར་དེ་དག་རཱ་མའི་
དྲུང་དུ་ཚོགས་པ་ན། རཱ་མས་དྲིས་པས། དེ་དག་གི་ཡུས་དང་བཅས་ཏེ་
རྒྱས་པར་གསོལ་བ་དང་། རཱ་མས་བདག་གི་ར་གླུའི་རིགས་འཇིགས་པར་
བྱས་སོ་སྙམ་དུ་དགོངས་ནས་སྡུག་བསྔལ་གྱིས་བརྒྱལ་ཏོ།། དེ་ཉིད་དུ་ཁྲི་ལས་
ལྷུང་ངོ་།། བརྒྱལ་བ་ སངས་ པ་དང་ལཀྵ་མ་ ཎ་བོས་ནས་འབངས་རྣམས་
བདག་ལ་འདི་ལྟ་བུའི་ཁ་ཟེར་བ་ནི། ངེས་པར་དཔང་པོས་འབྱིན་དུ་མེད་
པའི་སྐྱོན་དུ་སྣང་གི་ཁྱོད་སང་ཉིད་སི་ཏཱ་འཁྲིད་ལ་ཡ་མུ་ཎའི་ཕ་རོལ་གི་ནགས་སུ་
བོར་ལ་ཤོག་ཅིག ཁྱོད་བདག་གསོད་པར་བྱེད་པ་ནི་བླ་ཡི། གཏམ་འདི་
ལ་ལན་སློག་པ་ནི་དེ་ལྟ་མ་ཡིན་ནོ།། གསུངས་པས། དེ་ཡང་ཕངས་ཏེ་ས་ལ་
འགྱེལ་ཏོ།། ནམ་ལངས་པ་དང་། རཱ་མའི་བཀའ་བཞིན་སི་ཏཱ་ཤིང་རྟ་ལ་
བཞག་ནས་ཁྲིད་དེ། མཐར་གྱིས་ཡ་མུ་ན་བརྒལ་ནས། རི་བོ་རི་མོའི་ཕུང་
པོ་དང་ཉེ་བའི་ནགས་ཚལ་བཟའ་ཤིང་དང་འབྲས་བུ་ཕུན་སུམ་ཚོགས་པའི་
ཕྱོགས་གཅིག་ཏུ་བཞག་སྟེ། སྤྲོག་མ་དང་། རིལ་བ་དྲུང་དུ་བཞག་ནས་
ཤིང་རྟ་སླར་ལྡོག་པ་དང་། དེ་ལཀྵ་ མ་ཎའི་གདོང་ ལ་ བལྟས་ཏེ་ངུ་བར་
བརྩམས་པས། ལཀྵ་མ་ཎ་ཡང་སྙིང་བོར་བ་ལྟ་བུའི་སྡུག་བསྔལ་གྱིས་གདུངས་
བཞིན་མཆིས་མས་གང་བའི་མིག་གིས་གོམ་རེ་ཞིང་སི་ཏཱ་ལ་བལྟ་ཞིང་སླར་ལོག་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གོ། སྲོད་ཀྱི་ཐུན་དང་ཉེ་བ་ན། ཕྱོགས་ཀུན་ངམ་གནག་པར་གྱུར་ཅིང་།
ནགས་ཀྱི་གཅན་ གཟན་ དག་གིས་སྐད་ཕྱུང་བས། སི་ ཏཱ་ འཇིགས་ པས་
འཆུམས་ཏེ་འདར་ཞིང་སྙིང་རྗེ་རྗེ་སྐད་དུ་ངུས་པས། གྲོག་མཁར་གྱི་སློབ་མ་
གསང་ཚིག་ཀློག་པ་དག་གིས་ཐོས་ཏེ་སློབ་དཔོན་ལ་སྦྲན་པས། དེས་ཀྱང་
མྱུར་བར་འོངས་པ་ན། སི་ཏཱ་མཐོང་ནས་ངོ་ཤེས་ཏེ། མཆིས་མས་བརྣང་
བཞིན་རང་གི་བསྟི་གནས་སུ་འཁྲིད་དོ།། རཱ་མ་ཡང་སི་ཏཱ་བྲལ་བའི་མྱ་ངན་
གྱིས་ཉིན་མཚན་ཏུ་ནོན་ཏེ། རང་ཉིད་ཀྱང་ནགས་ན་གནས་པའི་ཀུན་ཏུ་
སྤྱོད་པ་ལྟ་བུར་བྱས་ཏེ། རས་ངུར་སྨྲིག་དག་གྱོན་ཅིང་། དྲོ་ལ་བབས་པ་ན།
ད་ནི་སཱི་ཏཱ་ནགས་ཚལ་ན་ཤིང་འབྲས་དག་འཐུང་ནས་ཟ་བར་བྱེད་དོ་ཞེས་
རང་ཉིད་ཀྱང་ཤིང་གི་འོག་ཏུ་ནགས་ན་གནས་པའི་སྤྱོད་པ་ལྟ་བུར་བྱེད་དོ།།
(དགེ་འདུན་ཆོས་འཕེལ་གྱིས་མཛད་པའི་རཱ་མ་ཡཱ་ཎའི་མེ་
ལོང་ལས། ཨུཏྟརའི་ཀཱཎྜ་ནང་གི་ལོ་རྒྱུས་ཤོག་ གྲངས་ ༨༤ཡི་
མཇུག་ཏུ།)
༩༨. གང་གི་ཚེ་ལཀྵ་མ་ཎ་ལས་ཚིག་མི་སྙན་པ་ཐོས་མ་ཐག་ཏུ། སྐྱེད་
བྱེད་ཀྱི་བུ་མོ་ (སི་ཏཱ་)སྡུག་བསྔལ་དྲག་པོས་གཟིར་ཏེ་ས་ཡི་སྟེང་དུ་འགྱེལ་བར་
གྱུར་ཏོ།།དུས་ཅུང་ཞིག་གི་ཡུན་དུ་བརྒྱལ་བར་གྱུར་ཀྱང་མིག་ནས་མཆི་མའི་
རྒྱུན་ལྷུང་བཞིན་པ་ལས་སླར་དྲན་པ་རྙེད་པ་དང་། སི་ཏཱས་གཅོམ་ཆུང་ངུས་



༄༅།།ཨུཏྟརའི་ཀཎྜ།
ལཀྵ་མ་ཎ་ལ་སྨྲས་པ། ཀྱེ་ལཀྵ་མ་ཎ། བྱེད་པ་པོས་ནི་ངེས་པར་ཁོ་མོའི་ལུས་
སྡུག་བསྔལ་ཁོ་ན་མྱོང་བའི་དོན་དུ་སྤྲུལ་བ་སྟེ། དེའི་ཕྱིར། དེ་རིང་ནི་སྡུག་
བསྔལ་གྱི་ཕུང་པོ་ཆེན་པོ་རྣམས་གཟུགས་སུ་བྱས་ཏེ། ཁོ་མོ་ལ་སྟོན་པར་བྱེད་
དོ།། ཁོ་མོ་དག་པའི་སྤྱོད་པ་ལ་གནས་བཞིན་དུའང་རྒྱལ་པོས་བདག་བོར་བ་
ནི། ཁོ་མོས་སྔོན་གྱི་སྐྱེ་བར་བུད་མེད་གཞན་སུ་ཞིག་རང་གི་ཁྱོ་དང་འབྲལ་
བའི་སྡིག་པ་ཅི་ཞིག་བྱས་སམ། ཀྱེ་དགའ་བའི་གཉེན། དང་པོར་བདག་
ནགས་སུ་གནས་པའི་སྡུག་བསྔལ་ཐོབ་ཀྱང་། དེ་བཟོད་པར་བྱས་ཏེ་དཔལ་
དགའ་བྱེད་ཀྱི་ཞབས་ཟུང་གི་རྗེས་སུ་བསྙེགས་ཏེ་བསྟི་གནས་སུ་སྤྲོ་བ་དང་
བཅས་གནས་པར་བྱས་མོད། འོན་ཀྱང་། ནུ་བོ། ད་ནི་ཁོ་མོ་གཅིག་
པུར་བརྩེ་བའི་གཉེན་གྱི་སྐྱེ་བོ་དང་བྲལ་བས་ན། ནགས་སུ་ཅི་ལྟ་བུས་གནས་
པར་བགྱི། ད་སྟེ་སྡུག་བསྔལ་བའི་ཚེ་ནའང་གདུང་བའི་གནས་སྐབས་སུ་ཞིག་
ལ་སྨྲ་བར་ནུས། ཀྱེ་མི་ཡི་མཆོག གལ་ཏེ་ཐུབ་པ་རྣམས་ཀྱིས་བདག་ལ།
ཀྱེ་མ། ཁྱོད་བདག་ཉིད་ཆེན་པོ་ར་གླུའི་བདག་པོས་ཉེས་པ་ཅི་ཞིག་གི་སླད་དུ་
ཡོངས་སུ་བོར་ཞེས་དྲིས་ན། དེ་དག་ལ་རང་གི་ཉེས་པ་ཅི་ཞིག་བྱས་ཞེས་སྨྲ།
ཀྱེ་གཉེན་བཟང་། ཁོ་མོ་ད་ལྟ་ཉིད་དུ་ཆུ་བོ་གང་ག་ལ་ལྕེབས་པར་ནུས་མོད།
འོན་ཀྱང་དུས་འདིར་མི་འོས་པར་སེམས་ཏེ། ཅིའི་ཕྱིར་ཞེ་ན་ནི། འདི་
ལྟར་བགྱིས་པས་རང་གི་བདག་པོའི་རྒྱལ་རིགས་ཉམས་པར་གྱུར་ན་མི་རུང་ངོ་།།
དེ་ལྟ་མོད་ཀྱི། ཀྱེ་དགའ་བའི་གཉེན། ད་སྟེ་ཁྱོད་ཉིད་ཀྱིས་ནི་རྒྱལ་པོ་ཆེན་
པོས་ཇི་ལྟར་བཀའ་བསྒོ་བ་བཞིན་དུ་བྱོས་ལ། སྡུག་བསྔལ་ཅན་མ་བདག་
འདིར་བོར་ལ། ཁྱོད་ནི་རང་གི་རྒྱལ་པོའི་བཀའ་སྐྱོང་བ་ལ་རང་ཉིད་བརྟེན་



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
པ་བསྐྱེད་ཅིག གཞན་ཡང་། ཁོ་མོའི་ཚིག་འདི་ཡང་ཉོན་ཅིག ཁོ་མོའི་
གྱོས་སྒྱུག་ཐམས་ཅད་ལ་གུས་པས་ཕྱག་བྱོས་ལ་ཐལ་མོ་སྦྱར་ཏེ། བདག་གི་
ཁྱེད་ཅག་གི་རྐང་པ་ལ་ཕྱག་འཚལ་བ་ལགས་སོ་ཞེས་སྨོས་ལ། དེ་དང་ལྷན་
ཅིག་ཏུ་ས་ཡི་བདག་པོའི་(་མ་）ཞབས་གཉིས་ལ་དཔྲལ་བ་གཏུགས་ཏེ། ཁོ་
མོས་དགེའམ་ཞེས་བསྙུན་འདྲི་བ་གསོལ་ཅིག ཀྱེ་ལཀྵ་མ་ཎ། བཙུན་མོའི་
ཕོ་བྲང་གི་ནང་དུ་བཀུར་འོས་ཀྱི་བུད་མེད་ཀྱི་ཚོགས་རྣམས་ལའང་ཁོ་མོའི་
ཕྱོགས་ནས་ཕྱག་བྱའོ་ཞེས་སྨྲོས་ལ། ཁོ་མོའི་གནས་སྐབས་ཇི་ལྟར་གྱུར་པ་
ཤེས་པར་བྱས་ཏེ། དེ་རྣམས་ལ་རྟག་ཏུ་ཆོས་བཞིན་སྤྱོད་པ་ལ་བག་ཡོད་པས་
གནས་པར་འོས་སོ་ཞེས་ཐོས་པར་གྱིས་ལ། མི་ཡི་བདག་པོ་ལ་ཁོ་མོའི་འཕྲིན་
འདི་ལྟར་གསོལ་ཅིག ཀྱེ་ར་གླུའི་བདག་པོ། ཁྱོད་ཀྱིས། སི་ཏཱ་ནི་དག་
པའི་སྤྱོད་པ་ལ་གནས་པ། རྟག་ཏུ་ཁྱོད་ལ་ཕན་པ་སྒྲུབ་པ་མོ། རང་གི་
བདག་པོ་ལ་བརྩེ་བ་དང་། གུས་པ་དང་ལྡན་པ་ཡིན་པ་ནི། རྣམ་པ་གཅིག་
ཏུ་མཁྱེན་མོད། འོན་ཀྱང་། དཔའ་བོ་ཆེན་པོ་རང་གི་གྲགས་པ་མི་སྙན་པ་
ལ་འཇིགས་ཏེ། ཁོ་མོ་རེ་ཞིག་ཡོངས་སུ་སྤངས་སོ།། སྐྱེ་བོའི་ཚོགས་ཀྱིས་
ཁྱོད་ལ་སྨོད་པ་གང་བྱུང་བ་དེ། ཁོ་མོ་ལ་བརྟེན་ནས་མི་སྙན་པ་འཕེལ་བར་
དགོངས་ན་ནི། དེ་དག་ཡོངས་སུ་བསལ་བར་བྱེད་པ་ཡང་། ཁོ་མོས་ཀྱང་
བགྱི་བར་འོས་པ་ལགས་ཏེ། ཅིའི་ཕྱིར་ཞེ་ན། ཁོ་མོའི་རྟེན་མཆོག་ཏུ་གྱུར་
པ་ནི་ཁྱོད་ཁོ་ན་ཡིན་པ་མཁྱེན་པར་མཛོད་ཅིག ཅེས་གསོལ་ཅིག གཞན་
ཡང་། ལཀྵ་མ་ཎ་མི་ཡི་བདག་པོ་ལ་གསོལ་ལ། མི་ཡི་བདག་པོས་ཆོས་ཀྱི་
ཚུལ་ཡོངས་སུ་རྫོགས་པ་ཤིན་ཏུ་བག་དང་ལྡན་པའི་སྒོ་ནས་གྲོང་ཁྱེར་ལ་གནས་



༄༅།།ཨུཏྟརའི་ཀཎྜ།
པ་རྣམས་སྐྱོང་བ་ཇི་ལྟ་བ་དེ་ལྟར་དུ་རང་གི་ནུ་བོ་རྣམས་ལའང་མཛོད་ཅིག
འདི་ནི་ཆོས་ཀྱི་མཆོག་ལགས་ཏེ། འདིའི་མཐུས་ཁྱོད་ལ་རབ་དང་ཕུལ་དུ་
བྱུང་བའི་གྲགས་པ་འཐོབ་པར་འགྱུར་རོ་ཞེས་ཀྱང་གསོལ་ལ། ཀྱེ་རྒྱལ་པོ་
ཆེན་པོ། གྲོང་ཁྱེར་དུ་གནས་པ་རྣམས་ལ་ཆོས་དང་རྗེས་སུ་འབྲེལ་བའི་སྤྱོད་
པས་བསོད་ནམས་ཐོབ་པར་འགྱུར་བས་ན། དེ་ཉིད་ཁྱོད་ཀྱི་སླད་དུ་ཆོས་ཀྱི་
མཆོག་དང་། སྙན་པའི་གྲགས་པ་ལགས་ན། ཀྱེ་མི་ཡི་མཆོག ཁོ་མོ་ནི་
རང་གི་ལུས་ཀྱི་ཕྱིར་གདུང་བ་ཅི་ཡང་མེད་དོ།། ཀྱེ་ར་གླུའི་གཉེན། གྲོང་
ཁྱེར་བ་རྣམས་ཀྱིས་ཁ་ཟེར་བ་ལས་གཞན་དུ་བྱོལ་བར་དགོངས་ན། ཁྱེད་
ཀྱིས་ཀྱང་དེ་ལྟར་དུ་གནས་པར་མཛོད་ཅིག་བུད་མེད་རྣམས་ལ་ནི། ཁྱོ་བོ་
ཉིད་ལྷ། ཁྱོ་བོ་ཉིད་གཉེན། ཁྱོ་བོ་ཉིད་བླ་མ་ཡིན་པས། དེའི་ཕྱིར་སྲོག་
དང་བསྡོས་ཏེ་བདག་པོ་ཁྱད་པར་བའི་བརྩེ་བ་ཆེན་པོ་གཟུགས་ཅན་དུ་སྣང་
བར་(སི་ཏཱ་བརྩེ་བས་མ་བོར་ཞེས་) ཅིས་ཀྱང་མཛོད་ཅིག་ཅེས་ཀྱང་གསོལ་ཅིག
ཀྱེ་ལཀྵ་མ་ཎ། ཁོ་མོས་གང་སྨྲས་པ་རྣམས་ར་གླུའི་མགོན་པོའི་(རཱ་མ་) སྙན་
དུ་གསོལ་ལ། དེ་རིང་ཁྱོད་ཀྱིས་ཁོ་མོའི་གདོང་ལ་ལྟོས་ཤིག་ ད་ནི་ཁོ་མོ་ཟླ་
མཚན་གྱི་གནས་སྐབས་ལས་བརྒལ་ཏེ། མངལ་གྱི་སྙིང་པོ་དང་ལྡན་པར་གྱུར་
ཏོ་ཞེས་སྨྲས་པ་དང་། ལཀྵ་མ་ཎ་ཡིད་ཤིན་ཏུ་གདུངས་ནས་དཔྲལ་བ་ས་ལ་
གཏུགས་ཏེ་ཕྱག་བྱེད་ཅིང་ཅི་ཡང་མི་སྨྲ་བར་ཡུན་རིང་ཞིག་གནས་པའི་མཐར།
སྐད་ཆེན་པོས་ངུས་ཏེ་སི་ཏཱ་ལ་བསྐོར་བ་བྱས་ཏེ། རིང་ཞིག་བརྟགས་ནས།
མཐར་ལཀྵ་མ་ཎས། ཀྱེ་དགེ་མ། ཁྱོད་ཀྱིས་བདག་ལ་ཅི་ཞིག་གསུངས།
ཀྱེ་སྡིག་བྲལ་མ། བདག་ གིས་ནི་ཁྱོད་ཀྱི་ཞབས་གཉིས་ལས་ གཞན་ པའི་
83



… ༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གཟུགས་ཀྱི་ཆ་ཤས་གཞན་མཐོང་བ་ནམ་ཡང་མི་དྲན་ན། དེ་རིང་ནགས་
ཆེན་པོ་འདིར་དཔལ་དགའ་བྱེད་ཉེ་བར་མི་གནས་པའི་སྐབས་འདིར། ཁྱོད་
ཀྱི་ཕྱོགས་སུ་ཇི་ལྟར་ལྟ་བར་ནུས་ཞེས་སྨྲས་ཏེ་སླར་ཡང་སི་ཏའི་རྐང་པར་ཕྱག་
བྱས་ཏེ། གྲུར་ཞུགས་ནས། གྲུ་པ་ལ་ཕྱོགས་གང་དུ་འགྲོ་བ་བཀའ་བསྒོས་
ཏེ་སོང་བར་གྱུར་ཏོ།། ལཀྵ་མ་ཎ་སྡུག་བསྔལ་གྱིས་ནོན་བཞིན་དུ་ཆུ་བོ་གངྒཱའི་
ཕ་རོལ་གྱི་ངོགས་སུ་སླེབས་མ་ཐག་ཏུ་ཤིང་རྟ་ལ་བཞོན་ཏོ།། སི་ཏཱ་ནི་གངྒཱའི་
ངོགས་སུ་མགོན་དང་བྲལ་བས་ངུ་བཞིན་དུ་ས་སྟེང་དུ་བགྲོད་ལ། ལཀྵ་མ་ཎ་
གདོང་ཕྱིར་བསྒྱུར་ཏེ་ཡང་ནས་ཡང་དུ་ལྟ་བཞིན་དུ་སོང་བ་ལས། རེ་ཞིག་
ཤིང་རྟ་དང་ལཀྵ་མ་ཎ་རྒྱངས་རིང་པོར་གྱུར་ཏེ། སིཏཱས་ཡང་ཡང་མཐོང་བ་
ལ་གེགས་བྱེད་ཀྱིས་བསྒྲིབས་ཏེ་མི་སྣང་བར་གྱུར་ནས། སི་ཏཱ་སླར་ཡང་མྱ་
ངན་གྱིས་ནོན་ཏེ། ད་སྟེ། རང་ལ་སྐྱོབ་པ་སུ་ཡང་མེད་པར་མཐོང་ནས།
གྲགས་ལྡན་དག་པའི་སྤྱོད་ལྡན་མ་དེ་ཡིད་ཤིན་ཏུ་བློང་བློང་པོར་གྱུར་ཏེ། རྨ་
བྱས་ང་རོ་སྒྲོག་པ་བཞིན་དུ་ནགས་ཀྱི་དབུས་སུ་སྐད་ཆེན་པོས་ངུ་བར་བརྩམས་
༤༩. གང་དུ་སི་ཏཱ་ངུད་མོ་འབྱིན་པའི་གནས་དེ་དང་མི་རིང་བ་ན།
དྲང་སྲོང་གི་ཁྱེའུ་གསང་ཚིག་འདོན་པ་དག་གིས་དེ་ངུ་བ་མཐོང་ནས། གང་
དུ་དཀའ་ཐུབ་ལ་རྩེ་གཅིག་ཏུ་གནས་པའི་དྲང་སྲོང་ཆེན་པོའི་ཞབས་ལ་མངོན་
པར་བཏུད་དེ། སི་ཏཱ་ངུ་བའི་ཚུལ་ཐོས་པར་བྱས་ནས། ཀྱེ་བཅོམ་ལྡན།
གངྒཱའི་ངོགས་ན་ལྷ་མོ་དཔལ་མོ་མངོན་དུ་གྱུར་པ་དང་འདྲ་བ། བདག་ཅག་
གི་སྔར་ནམ་ཡང་མ་མཐོང་བའི་བུད་མེད་བཟང་པོ་བདག་ཉིད་ཆེན་པོ་ཞིག་གི་
84



༄༅།།ཨུཏྟརའི་ཀཎྜ།
ཆུང་མའམ་ཅི་ཞིག དེ་ནི་ཀུན་ཏུ་གདུངས་པའི་རྒྱུས་གདོང་ས་ལ་བཏུད་དེ་
ངུ་བཞིན་འདུག་གོ། ཀྱེ་ལེགས་ལྡན། ཁྱོད་རང་ཉིད་ཀྱིས་བྱོན་ལ་གཟིགས་
པར་མཛོད་ཅིག་དང་། དེ་ནི་མཐོ་རིས་ནས་ལྷུང་བའི་ལྷ་མོ་འགའ་དང་འདྲ་
བར་སྣང་ངོ༌།། ཀྱེ་ལེགས་ལྡན། གང་ཞིག་གངྒཱའི་ངོགས་སུ་གནས་གནས་
པའི་བུད་མེད་ཡིད་དུ་འོང་བ་དེ་ནི་ཤིན་ཏུ་མྱ་ངན་གྱིས་ནོན་ཏེ་གནས་པ་བདག་
ཅག་གི་མིག་གིས་མཐོང་ན། མགོན་དང་བྲལ་བའི་བྱིས་པ་ངུད་མོ་འབྱིན་པ་
དང་འདྲ་བར་གནས་པ་དེ། སྡུག་བསྔལ་ཉམས་སུ་མྱོང་བར་མི་འོས་པ་ཞིག་
སྟེ། གང་གིས་ཕྱིར་ན། དེ་བུད་མེད་ཕལ་པར་མི་སྣང་གི་ཁྱོད་ཀྱིས་ཇེ་དང་
པོར་བྱོན་ལ། དེ་ལ་སྐྱབས་མཛོད་ཅིག་དང་། དེ་ནི་བསྟི་གནས་འདི་ནས་
དེ་ཙམ་མི་རིང་བ་ན་མཆིས་ཏེ། ངེས་པར་ཁྱོད་ལ་སྐྱབས་བཅའ་བར་འོངས་
པར་སེམས་སོ།། གཞན་ཡང་། ལེགས་ལྡན་ཆེན་པོ། བུད་མེད་བཟང་
མོ་དེ་ནི་སྐྱབས་འཚོལ་བའི་སླད་དུ་འོངས་པ་ལགས་ན། དེ་ལ་སྐྱབས་མཛོད་
ཅིག་ཅེས་སྨྲས་པ་དང་། ཐུབ་པ་གཞོན་ནུ་རྣམས་ཀྱིས་གང་སྨྲས་པ་དེ་ཡིད་ལ་
བྱས་ཏེ། དྲང་སྲོང་རང་ཉིད་ཀྱི་དཀའ་ཐུབ་ཀྱིས་སྒོ་ནས་མངོན་པར་ཤེས་
པས་ཀྱང་རྟོགས་ནས། ཕྱོགས་དེར་མྱུར་དུ་སོང་བ་ན། དེར་མི་ཐི་ལིའི་
དབང་མོ་(སི་ཏཱ་)མངོན་དུ་གྱུར་ཏོ།། ཅུང་ཟད་རྐང་པས་བགྲོད་པའི་ས་ན།
བློ་གྲོས་ཆེན་པོ་རང་གི་མཆོད་ཡོན་དུ་གྱུར་པ་གངྒཱའི་ངོགས་སུ། ར་གླུའི་ཆུང་
མ་མགོན་དང་བྲལ་ཅིང་གནས་པ་མཐོང་ངོ་།། མྱ་ངན་གྱིས་གདུངས་པའི་སི་
ཏཱ་ལ་དྲང་སྲོང་གྲོག་མཁར་གྱིས་ཤིན་ཏུ་གཉེན་གཤིན་པའི་བློ་དང་བཅས་པའི་
ངག་འཇམ་པོས་སྨྲས་པ། ཀྱེ་བདག་པོའི་བརྟུལ་ཞུགས་ཅན་མ། ཁྱོད་ནི་
85



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
རྒྱལ་པོ་ཤིང་རྟ་བཅུ་པའི་བུའི་ཆུང་མ། མི་ཡི་ཁྱུ་མཆོག་རཱ་མའི་བཙུན་མོ།
མི་ཐི་ལིའི་རྒྱལ་པོ་སྐྱེད་བྱེད་ཀྱི་བུ་མོ་ཡིན་ཏེ། འདིར་འོངས་པ་ལེགས་སོ།།
ནམ་ཁྱོད་འོང་བར་ཉེ་བ་ན་རང་གི་ཡུལ་ལ་མཉམ་པར་བཞག་པའི་སྒོ་ནས་
རྟོགས་པར་གྱུར་ལ། ཁྱོད་རཱ་མས་ཡོངས་སུ་བོར་བའི་རྒྱུ་གང་ཡིན་པའང་།
ཁོ་བོ་རང་གི་བློས་ཤེས་སོ།། གཞན་ཡང་ཀྱེ་སྐལ་ ལྡན་མ། ཁྱོད་ལ་གང་
མངོན་དུ་གྱུར་པ་ཁོ་བོས་ཤེས་ཏེ། འཇིག་རྟེན་གསུམ་དུ་གང་འབྱུང་བར་
འགྱུར་བ་རྣམས་ཀྱང་ཁོ་བོ་ལ་མངོན་དུ་འགྱུར་རོ།། ཀྱེ་སི་ཏཱ། ཁྱོད་ནི་ངེས་
པར་སྡིག་པས་མ་གོས་པ་ནི། ཁོ་བོའི་དཀའ་ཐུབ་ཀྱིས་སྟོབས་ལས་ཤེས་ན།
དེའི་ཕྱིར། ལུས་འཕགས་ཀྱི་དགའ་མ་ཁྱོད། ད་ནི་ཁོ་བོའི་དྲུང་ན་མཆིས་
ཀྱི་གདུངས་པ་དང་བྲལ་བར་གྱིས་ཤིག ཀྱེ་བུ་མོ། ཁོ་བོའི་བསྟི་གནས་
དང་ཉེ་བར་དཀའ་ཐུབ་ལ་གནས་པའི་བུད་མེད་དཀའ་ཐུབ་ཅན་མ་རྣམས་ཡོད་
དེ། དེ་རྣམས་ཀྱིས་ཁྱོད་ལ་རང་གི་བུ་མོ་བཞིན་སྐྱོང་བར་འགྱུར་རོ།། ཁོ་
བོས་བྱིན་པའི་བཏུང་བ་འདི་ཡོངས་སུ་བཟུང་ལ། སེམས་ལས་མེད་ཅིང་
འཇིགས་པ་མེད་པར་བྱོས་ལ། རང་གི་ཁྱིམ་དུ་འོང་བ་ཡིན་ནོ་ཞེས་སོམས་ལ།
མ་ངུ་ཞིག དེ་ནས་ཐུབ་པ་མཆོག་དེ་ལས་མཆོག་ཏུ་ངོ་མཚར་བར་བྱེད་པའི་
ཚིག་ཐོས་ཏེ། སི་ཏཱས། དེའི་ཞབས་གཉིས་ལ་དཔྲལ་བ་གཏུགས་ཏེ་ཕྱག་
བྱས་ཏེ་ཐལ་མོ་སྦྱར་ནས། གང་བཀའ་བསྩལ་བའོ་ཞེས་སྨྲས་སོ།། དེ་ནས་
དྲང་སྲོང་དེ་མདུན་དུ་བགྲོད་ཅིང་སི་ཏཱ་དེའི་ཕྱི་བཞིན་དུ་སོང་བ་ན། ཐུབ་
པའི་ཆུང་མ་རྣམས་ཀྱིས་མཐོང་ནས། དེ་གཉིས་དང་ཉེ་བར་འོངས་ཏེ།
རབ་ཏུ་དགའ་བས། ཀྱེ་ཐུབ་པ། འདིར་བྱོན་པ་ལེགས་སོ།།
86



༄༅།ཨུཏྟརའི་ཀཎཱ།
ཁྱོད་ནི་ཡུན་རིང་པོ་ནས་འདིར་བྱོན་པ་ལ་བདག་ཅག་གི་རབ་ཏུ་འདུད་
པར་བགྱིད་ན་བསྙེན་བཀུར་ཅི་བགྱི་བ་བཀའ་སྩོལ་ཅིག ཅེས་སྨྲས་པ་དང་།
དྲང་སྲོང་གྲོག་མཁར་གྱིས་དེ་རྣམས་ལ། མཆོག་ ཏུ་བློ་གྲོས་དང་ ལྡན་པ་
དཔལ་དགའ་བྱེད་རཱ་མའི་ཆུང་མ་སི་ཏཱ་འདིར་བྱོན་པ་ཡིན་ནོ།། ཚུལ་ལྡན་མ་
འདི་ནི་རྒྱལ་པོ་སྐྱེད་བྱེད་ཀྱི་བུ་མོ་དང་རྒྱལ་པོ་ཤིང་རྟ་བཅུ་པའི་སྲས་རཱ་མའི་ཆུང་
མ་སྟེ་འདི་སྡིག་པས་མ་གོས་བཞིན་དུ་བདག་པོས་(རྭ་མས་)ཡོངས་སུ་བོར་ལ་
ལས། ད་ནི་ཁོ་བོ་རང་ཉིད་ཀྱིས་དུས་རྟག་ཏུ་འདི་སྐྱོང་དགོས་སོ།། དེའི་
ཕྱིར་ཁྱེད་ཅག་གིས་ཀྱང་འདི་ལ་མཆོག་ཏུ་སྙིང་བརྩེ་བས་ལྟ་བར་བྱོས་ལ། ཁོ་
བོས་སྨྲས་པ་བཞིན་དུ་འུ་ཅག་ལ་ཁུར་དུ་བབ་པ་ཉིད་ཀྱིས་འདི་ལ་ལྷག་པར་
བཀུར་བར་འོས་པ་ཡིན་ནོ།། ཞེས་སྨྲས་ཏེ། ཚུལ་དེ་ལྟ་བུས། སི་ཏཱ་ནི་
དྲང་སྲོང་གི་ཆུང་མ་རྣམས་ལ་བཅོལ་ཏེ། གྲགས་ལྡན་ཐུབ་པ་དེ་ནི་རང་གི་
སློབ་མ་རྣམས་དང་ལྷན་ཅིག་ཏུ་རང་གི་བསྟི་གནས་སུ་སླར་ལྡོག་པར་བྱས་སོ།།
༥༠.ལུས་འཕགས་མོ་(སི་ཏཱ་) ནི་ཐུབ་པའི་བསྟི་གནས་སུ་ཞུགས་པ་
དང་། དེ་ལཀྵ་མ་ཎས་མཐོང་སྟེ་ཡིད་བློང་བློང་པོར་གྱུར་ཅིང་ཤིན་ཏུ་སྡུག་
བསྔལ་གྱིས་ནོན་པར་གྱུར་ཏོ།། དེའི་ཚེ་གཞི་བྱིན་ཅན་ལཀྵ་མ་ཎ་ལ་བློན་པོའི་
ནང་ན་ལྷན་ཅིག་སྤྱོད་པའི་གྲོགས་ཁ་ལོ་བ་སུ་མ་ཎ་ ཏྲ་ལ་སྨྲས་པ། ཀྱེ་མ།
ཅུང་ཟད་ཉོན་ཅིག་དཔལ་དགའ་བྱེད་རཱ་མས་ད་ལྟ་ནས་སི་ཏཱ་དང་རྣམ་པར་
འབྲལ་བའི་གདུང་བ་ཡོངས་སུ་མྱོང་བར་བྱེད་དེ། ཀྱེ་མ། དཔལ་ར་གླུའི་
བདག་པོ་(རཱ་མ་)ལ་ནི་སྤྱོད་པ་རྣམ་པར་དག་པའི་སྤྱོད་ལྡན་མ་སྐྱེད་བྱེད་ཀྱི་བུ་
མོ་ཡོངས་སུ་བོར་དགོས་པ་འདི་ལས་གཞན་པའི་སྡུག་བསྔལ་བ་ཅི་ཞིག་ཡོད།



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཀྱེ་གྲོགས་པོ། ད་ནི་ར་གླུའི་མགོན་པོ་སི་ཏཱ་དང་རྟག་ཏུ་བྲལ་བའི་གནས་ཐོབ་
པར་གྱུར་ཏེ། འདི་ནི་ངེས་པར་དམོད་པའི་རྒྱུ་ལས་བྱུང་བར་སེམས་ཏེ།
དམོད་པའི་མཐུ་ནི་ཤིན་ཏུ་བཟློག་དཀའ་བ་ཉིད་དོ།། ངེས་པར་ར་ གླུའི་
བདག་པོ་ཁྲོས་ན་ནི། ལྷ་དང་། དྲི་ཟ་དང་། སྲིན་པོ་དང་། ལྷ་མ་
ཡིན་དང་བཅས་པ་ཡོངས་སུ་ཕམ་པར་བྱེད་ནུས་བཞིན་དུ་དམོད་པ་ལྷུང་བ་
བདག་གིར་བྱེད་པ་ཅི་ཞིག ཇི་ལྟར་སྔོན་ཡབ་ཀྱི་བཀས་རཱ་མས་དཀའ་ཐུབ་
ཀྱི་ནགས་སུ་ལོ་བཅུ་བཞིའི་བར་ཉེས་པ་ཅན་གྱི་ནགས་ཚལ་འཐུག་པོར་གནས་
ལ། ད་སྟེ། དེ་བས་ཀྱང་ལྷག་པར་དུ་སི་ཏཱ་བོར་བའི་གདུང་བ་འདི་ལྟ་བུ་ཅི་
ཞིག གྲོང་ཁྱེར་ པའི་ ཁ་ ཟེར་ བ་ ཐོས་ ཏེ། འདི་ལྟར་ དུ་ གནས་ པ་ ནི།
ངེས་པར་ཀུན་ཏུ་སྙིང་རྗེ་དང་བྲལ་བའི་བྱ་བ་ཁོ་ན་ཉིད་དོ་ཞེས་ངས་སེམས་སོ།།
ཀྱེ་གྲོགས་པོ། ཕུ་བོ་དགའ་བྱེད་ཟླ་བས། གྲོང་ཁྱེར་བས་སི་ཏཱ་ལ་ཚུལ་དང་
མི་མཐུན་པའི་གཏམ་སྨྲས་པའི་རྒྱུས། འདི་ལྟ་བུའི་གདུང་བ་ཉམས་སུ་མྱོང་
བར་བྱེད་པ་ནི། ཆོས་ཀྱི་ཕུང་པོ་ལ་བརྟེན་པའི་གཏམ་མ་ཡིན་ནོ།། ཞེས་
ལཀྵ་མ་ཎས་གཏམ་སྣ་ཚོགས་པ་བཤད་པ་ཐོས་ནས། སུ་མ་ཎ་ཏྲས་གུས་པ་
དང་བཅས་པས་ཚིག་འདི་ལྟར་སྨྲས་པ། ཀྱེ་གཉེན་བཟང་། མི་ཐི་ལིའི་
གཞོན་ནུ་མ་སི་ཏཱ་ཡུལ་དུ་བྱས་ཏེ་གདུང་བར་མ་བྱེད་ཅིག ཀྱེ་ལཀྵ་མ་ཎ།
འདི་ནི་བྲམ་ཟེའི་ཚོགས་རྣམས་ཀྱིས་ཁྱོད་ཀྱི་ཡབ་ལ་ཤེས་པར་བྱས་ཟིན་ཏེ།
དེའི་ཚེ། དྲང་སྲོང་ངན་སྤོང་གིས། དགའ་བྱེད་རཱ་མ་ནི་ངེས་པར་རབ་ཏུ་
སྡུག་བསྔལ་བར་འགྱུར་ཞིང་། དེ་ཡི་བདེ་བ་ཡང་དང་ཡང་དུ་འཇོམས་པར་
འགྱུར་ལ། རང་གི་དགའ་བའི་སྐྱེ་བོ་རྣམས་དང་འབྲལ་བར་འགྱུར་རོ་ཞེས་
88



༄༅།།ཨུཏྟརའི་ཀཎྜ།
དང༌། གཞན་ཡང་། གྲོགས་པོ་གཞོན་ནུ། ཆོས་ཀྱི་བདག་ཉིད་དཔལ་
དགའ་བྱེད་རཱ་མ་དུས་རིང་མོའི་རྗེས་སུ་ཁྱོད་དང་། མི་ཐི་ལིའི་གཞོན་ནུ་མ་
(སི་ཏཱ་)དང་། བྷ་ར་ཏཱ་དང་དགྲ་འཇོམས་ཀྱང་ཡོངས་སུ་སྤོང་བར་འགྱུར་རོ།།
ཞེས་དྲང་སྲོང་ངན་སྤོང་གིས་སྨྲས་པ་འདི་དག་ཡབ་ཤིང་རྟ་བཅུ་པར། ཁྱོད་
དང་བྷ་ར་ཏ་དང་དགྲ་འཇོམས་ལ་སྨྲ་བར་མ་གནང་ངོ༌།། དྲང་སྲོང་ངན་སྤོང་
གིས་གང་འདི་དག་ནི་སྐྱེ་བོའི་ཚོགས་སུ་སྨྲས་པའི་ཚེ་བདག་ཀྱང་གཞི་དེ་ཉིད་དུ་
མཆིས་ཏེ། དྲང་སྲོང་ཆེན་པོ་གནས་འཇོག་གི་དྲུང་དུ་སྨྲས་སོ།། སྐྱེས་བུའི་
ཁྱུ་མཆོག་ཤིང་རྟ་བཅུ་པས་ངན་སྤོང་གི་ཚིག་ཐོས་ཏེ། བདག་ལ། ཀྱེ་ཁ་ལོ་
བ། ཁྱོད་ཀྱིས་གང་ཐོས་པ་འདི་སྐྱེ་བོ་གཞན་གྱི་མདུན་དུ་སྨྲ་བར་མི་བྱའོ།།
ཞེས་གསུངས་ན། འཇིག་རྟེན་སྐྱོང་བ་ཤིང་རྟ་བཅུ་པས་གང་གསུངས་པ་རྫུན་
དུ་བྱར་མི་རུང་སྙམ་དུ་བསམས་ཏེ། ཁོ་བོས་དུས་རྟག་ཏུ་བག་དང་བཅས་ཏེ་
གནས་པར་བྱས་སོ།། ཀྱེ་ར་གྲུའི་གཉེན། ཁོ་བོ་ཅི་ལྟར་འགྱུར་ཡང་རུང་གི་
ཁྱོད་ཀྱི་དྲུང་དུ་བདག་ ཉིད་གཅེས་པར་བཟུང་བ་མི་འོས་ པ་དེ་ལྟ་ནའང་།
གལ་ཏེ་ཁྱོད་ཀྱིས་ ཚུལ་འདི་དག་ མཉན་པར་འདོད་ན། སྨྲ་བར་བགྱིའོ།
ཇི་ལྟར་ནའང་སྔོན་རྒྱལ་པོ་ཆེན་པོས་སྦ་བར་འོས་པའི་གཏམ་འདི་གཞན་ལ་
གསལ་བར་ མི་བྱ་ཞེས་བཀའ་བསྒོས་མོད་ཀྱང་། ད་ སྟེ་ སྨྲ་ བར་ བགྱི་ སྟེ།
དམོད་པ་རྣམ་པར་ལྷུང་བ་ལས་བྱུང་བའི་གནོད་པ་དང་། སྡུག་བསྔལ་ནི་
ཤིན་ཏུ་བཟློག་པར་དཀའ་བ་ཡིན་ནོ།། ཀྱེ་ཇོ་བོ། འོན་ཀྱང་བྷ་ར་ཏ་དང་
དགྲ་འཇོམས་ལ་འཇིགས་སུ་རུང་བའི་གཏམ་འདི་མ་སྨྲ་ཞིག ཅེས་སྨྲས་པ་
དང་། ལཀྵ་མ་ཎས་ཡ་ང་བའི་གཏམ་འདི་ཐོས་ནས། ཀྱེ་སུ་མ་ཎ་ ཏྲ།
，89



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
གང་སྨྲ་ བར་ འགྱུར་ བ་ ངེས་ པར་ བདེན་ན་ནི། ངེས་ པར་ དུ་ སྨོས་ ཤིག
ཅེས་སྨྲས་སོ།།
༥༡. དེ་ནས་བདག་ཉིད་ཆེན་པོ་ལཀྵ་མ་ཎས་སྨྲས་པ་ལྟར། སུ་མ་ཎ་
ཏྲས། དྲང་སྲོང་ངན་སྤོང་གིས་ཇི་ལྟར་སྨྲས་པ་རྣམས་སྨྲ་བར་བརྩམས་ཏེ།
ཀ་ཡེ་ལཀྵ་མ་ཎ། གསོན་ཅིག་དུས་རིང་མོ་ཞིག་འདས་ཟིན་ཏེ། དྲང་སྲོང་
ཡ་ཏྲིའི་བུ་ཐུབ་པ་ངན་སྤོང་གིས་ཐུབ་པ་གནས་འཇོག་གི་བསྟི་གནས་སུ་དབྱར་
གྱི་ཟླ་བ་བཞི་འདས་པར་གནས་སོ།། རེ་ཞིག་ན་ཁྱོད་ཀྱི་ཡབ་གྲགས་ལྡན་གཟི་
བྱིན་ཅན་(ཤིང་ རྟ་བཅུ་པ་)དེ་ རང་གི་མདུན་ན་འདོན་བདག་ ཉིད་ཆེན་པོ་
གནས་འཇོག་ ལྟ་ བའི་ ཕྱིར་ རང་ ཉིད་ཀྱིས་ དེར་བྱོན་ ཏོ།། དེའི་ ཚེ་ དེས།
ཐུབ་པ་གནས་འཇོག་གི་གཡོན་ཕྱོགས་སུ། གང་ཞིག་རང་གི་གཟི་བརྗིད་ཉི་
མ་ལྟར་འབར་བའི་ཐུབ་པ་ཆེན་པོ་གཞན་ཞིག་ཀྱང་མཐོང་སྟེ། རྒྱལ་པོས།
དཀའ་ཐུབ་ཀྱི་གཙུག་གི་ནོར་བུ་གཉིས་ཀ་ལ་མངོན་པར་བཏུད་པར་བྱས་ཏེ།
དེ་གཉིས་ཀྱིས་ཀྱང་། མངོན་པར་བསུ་བའི་ཡོ་བྱད་ཡོངས་སུ་ཚང་བ་སྟན་
དང་། བཏུང་བ་དང་། དེ་བཞིན་དུ་རྩ་བ་དང་འབྲས་བུ་བསྟབས་ཏེ་
ཡོངས་སུ་མགུ་བ་དང་ཚིམ་པར་བྱས་ཏེ། ཐུབ་པ་དེ་དག་དང་ལྷན་ཅིག་ཏུ་
བསྡད་དོ།། དེར་འདུག་ནས་ཉིན་མོའི་གདུགས་ལ་བབས་པ་ན། ཤིན་ཏུ་
སྙན་པའི་གཏམ་རྣམ་པ་སྣ་ཚོགས་ཕན་ཚུན་དུ་སྨྲ་བ་ན། རྒྱལ་པོ་ཆེན་པོ་དེས་
ལག་པ་ཐལ་མོ་སྦྱར་ཏེ། དྲང་སྲོང་ཆེན་པོ་ཡ་ཏྲིས་དཀའ་ཐུབ་ལས་མཆོག་
ཐོབ་པའི་བུ་བདག་ཉིད་ཆེན་པོ་ངན་སྤོང་ལ་གུས་པ་དང་བཅས་དྲིས་པ། ཀྱེ་
ལེགས་ལྡན། ཁོ་བོའི་རིགས་ཀྱི་རྒྱུད་པ་ཅི་ཙམ་དུ་གནས། བདག་གི་བུ་
90



༄༅།།ཨུཏྟརའི་ཀཎཱ།
དགའ་བྱེད་རཱ་མ་ཅི་ཙམ་དུ་འཚོ། དེ་བཞིན་དུ་བུ་ཐ་ཆུང་གཞན་རྣམས་ཀྱང་
ཅི་ཙམ་དུ་འཚོ། ལྷག་པར་རཱ་མའི་བུ་གང་སྐྱེས་པ་ཅི་ཙམ་དུ་འཚོ། ཀྱེ་
ལེགས་ལྡན། ཁོ་ བོའི་རིགས་ ཀྱི་ རྒྱུད་ པ་ ཇི་ ལྟར་ གནས་ པར་ འགྱུར་ བ།
ཁྱོད་ཀྱི་ཇི་ལྟར་མཁྱེན་པ་དེ་ལྟ་བུ་ཉིད་དུ་གསུངས་ཤིག་ཅེས་རྒྱལ་པོ་ཤིང་རྟ་བཅུ་
པས་སྨྲས་པ་ཐོས་ནས། གཟི་བརྗིད་དང་ལྡན་པའི་ཐུབ་པ་ཆེན་པོ་ངན་སྤོང་
གིས། ཀྱེ་རྒྱལ་པོ་ཆེན་པོ་གསོན་ཅིག སྔོན་བྱུང་བའི་དུས་སུ་ལྷ་དང་ལྷ་མ་
ཡིན་གཡུལ་འགྱེད་པའི་ཚེ། ལྷ་རྣམས་ཀྱི་ལྷ་མ་ཡིན་ཕམ་པར་བྱས་པའི་ཚེ།
ལྷ་མ་ཡིན་རྣམས་ཀྱི་དྲང་སྲོང་ཆེན་པོ་བློ་གུའི་ཆུང་མ་ལ་སྐྱབས་བཅས་སོ།། བློ་
གུའི་ཆུང་མས་ལྷ་མ་ཡིན་རྣམས་ལ་མི་འཇིགས་པ་བྱིན་ཅིང་། དེ་རྣམས་བསྟི་
གནས་དེར་འཇིགས་པ་དང་བྲལ་བས་གནས་པར་བརྩམས་པ་ན། ལྷ་རྣམས་
ཀྱི་དབང་པོ་ལེགས་ལྡན་ཁྱབ་འཇུག་གིས་དྲང་སྲོང་བྷཾ་གུའི་ཆུང་མས་ལྷ་མ་ཡིན་
རྣམས་ལ་གནས་བྱིན་པ་མཐོང་ནས་རབ་ཏུ་ཁྲོས་ཏེ། ཤིན་ཏུ་རྣོ་བའི་རལ་
གྲིའི་འཁོར་ལོས་དེའི་མགོ་བོ་བཅད་དོ།། ཉི་མའི་གཉེན་གྱི་རིགས་ཀྱི་ཁ་ལོ་
སྒྱུར་བ་དྲང་སྲོང་བློ་གུས་རང་གི་ཆུང་མ་བསད་པ་མཐོང་ནས། ལྷག་པར་དུ་
ཁྲོས་ཏེ། ཁྱབ་འཇུག་གི་སྟེང་དུ་རང་གི་དགྲ་བོའི་རིགས་མཐའ་དག་ཉམས་
པར་བྱེད་པའི་དམོད་པ་བོར་བ། ཀྱེ་གཞན་གདུང་(ཁྱབ་འཇུག་གི་མིང་གི་རྣམ་
གྲངས་)ཁྱོད་ཀྱིས་ཁོ་བོའི་ཆུང་མ་གསོད་པར་མི་རིགས་པ་དེ། ཁྱོད་ཁྲོ་བས་
རབ་ཏུ་ནོན་ཏེ། དེའི་སྲོག་འཕྲོག་པར་བྱས་པས། དེའི་ཕྱིར་ཁྱོད་མི་ཡི་
འཇིག་རྟེན་དུ་སྐྱེ་བ་བླངས་ནས་དེར་ཁྱོད་རང་གི་ཆུང་མ་དང་འབྲལ་བའི་
གདུང་བ་ལོ་མང་པོའི་བར་དུ་བཟོད་པར་བྱ་དགོས་སོ་ཞེས། སྨྲས་ སོ།།



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
འོན་ཀྱང་དྲང་སྲོང་ཤྲཱི་གུས་རང་གིས་དེ་ལྟ་བུའི་དམོད་པ་བོར་བ་རབ་ཏུ་འགྱོད་
དེ། ལེགས་ལྡན་ཁབ་འཇུག་གིས་རང་ལ་ལྷུང་བའི་དམོད་པ་རང་ཉིད་ཀྱིས་
བདག་གིར་བྱེད་པར་འགྱུར་རམ་མི་འགྱུར་ཞེས་དམོད་པ་འབྲས་བུ་དང་བྲལ་
བར་མི་འགྱུར་རམ་སྙམ་དུ་འཇིགས་ཤིང་སྐྲག་སྟེ། དྲང་སྲོང་བྷཾ་གུས་དཀའ་
ཐུབ་ཤིན་ཏུ་དྲག་པོའི་སྒོ་ནས་ཁྱབ་འཇུག་ལ་མཆོད་པ་བྱས་སོ།། དཀའ་ཐུབ་
ཀྱི་སྒོ་ནས་མཆོད་པ་ལ་དགའ་ཞིང་མགུ་བའི་བདག་ཉིད་ཁྱབ་འཇུག་ཡིད་རབ་
ཏུ་ཚིམས་ཏེ་སྨྲས་པ། ཀྱེ་དྲང་སྲོང་ཆེན་པོ། འཇིག་རྟེན་ཐམས་ ཅད་
ཡོངས་སུ་དགའ་བའི་ཕྱིར་དུ་ངས་དམོད་པ་ཡོངས་སུ་བཟུང་བར་བྱའོ།།༦ ཞེས་
སྨྲས་སོ།། དེ་ལྟར་གཟི་བརྗིད་ཆེན་པོ་ལེགས་ལྡན་ཁྱབ་འཇུག་ལ་དམོད་པ་
བོར་བ་ཡིན་ཏེ། ཀྱེ་མི་ མཆོག་ གཞན་ ལ་ དགོངས་ པ་ ཅན་ དེ་ ཉིད་(ཁྱབ་
འཇུག་)ས་ཆེན་པོ་འདིར་བྱོན་ཏེ། རཱ་མའི་མཚན་གྱིས་འཇིག་རྟེན་གསུམ་ལ་
རྣམ་པར་གྲགས་པ་གང་ཡིན་པ་དེ། མི་ཡི་བདག་པོ་ཤིང་རྟ་བཅུ་པ་ཁྱོད་ཀྱི་
བུར་གྱུར་པ་ཡིན་ནོ།། གཞན་ཡང་། དྲང་སྲོང་ཐཱ་གུའི་དམོད་པའི་མཐུས།
དེ་རང་གི་ཆུང་མ་དང་འབྲལ་བ་ཉིད་དུ་འགྱུར་མོད་ཀྱང་། རཱ་མས་འཐབ་པ་
མེད་པའི་གྲོང་ཁྱེར་དུ་རྒྱལ་སྲིད་ཡུན་རིང་དུ་སྐྱོང་བར་འགྱུར་ཞིང་། དེའི་
རྗེས་སུ་འཇུག་པ་རྣམས་ཀྱང་ནོར་དང་ལོངས་སྤྱོད་ཕུན་སུམ་ཚོགས་པར་ཤིན་ཏུ་
བདེ་བས་འཚོ་ཞིང་། མཐར་དཔལ་དགའ་བྱེད་རཱ་མ་ནི་ལོ་སྟོང་ཕྲག་བཅུ་
གཅིག་གི་རྗེས་སུ་ཚངས་པའི་འཇིག་རྟེན་དུ་གཤེགས་པར་འགྱུར་ལ། དེ་
བཞིན་དུ་མཆོག་ཏུ་གཞོམ་དཀའ་དཔའ་བོ་དགའ་བྱེད་ཀྱིས་ཆོ་ག་དང་མཐུན་
པའི་རྟ་གཙང་གི་མཆོད་སྦྱིན་ཡང་ནས་ཡང་དུ་བྱེད་ཅིང་། རང་གི་རྒྱལ་པོའི་



༄༅།།ཨུཏྟརའི་ཀཎྜ། །
རིགས་མང་དུ་འཕེལ་བར་བྱེད། ཆུང་མ་སི་ཏཱའི་མངལ་ལས་བུ་གཉིས་ར་
གླུའི་བདག་པོ་ལ་རྙེད་པར་འགྱུར་རོ།། ཞེས་གཟི་བྱིན་དང་ལྡན་པའི་ཐུབ་པ་
དེས་རྒྱལ་རིགས་སུ་བྱུང་བའི་འདས་པ་དང༌། མ་འོངས་པའི་ཚུལ་མཐའ་
དག་བཤད་དེ། ཅང་མི་སྨྲ་བར་གནས་སོ།། དྲང་སྲོང་ངན་སྤོང་ཅང་མི་སྨྲ་
བར་གྱུར་པའི་རྗེས་སུ་རྒྱལ་པོ་ཤིང་རྟ་བཅུ་པས་ཀྱང་། བདག་ཉིད་ཆེན་པོ་དེ་
གཉིས་ཀ་ལ་ཕྱག་བྱས་ཏེ། སླར་ཡང་གྲོང་ཁྱེར་མཆོག་དེར་སོང་བར་གྱུར་ཏོ།།
ཀྱེ་ལཀྵ་མ་ཎ་ཐུབ་པ་ངན་སྤོང་གིས་འདི་ལྟ་བུ་ཉིད་དུ་སྔོན་གྱི་དུས་སུ་སྨྲས་པའི་
གཏམ་གང་ཐོས་པ་རྣམས་བདག་གིས་ཡིད་ལ་བྱས་པས་ན། གང་སྨྲས་པ་
རྣམས་བདེན་པ་ཁོ་ན་ཉིད་དེ། ཇི་ལྟར་ཐུབ་པ་ངན་སྤོང་གིས་སྨྲས་པ་དང་
རྗེས་སུ་མཐུན་པར་ར་གླུའི་མགོན་པོའི་ཆུང་མ་སི་ཏཱའི་བུ་གཉིས་པོའང་གྲོང་
ཁྱེར་གཞན་དུ་རྒྱལ་སྲིད་ལ་དབང་བསྐུར་བར་འགྱུར་གྱིས། འཐབ་བྲལ་གྱི་
གྲོང་ཁྱེར་དུ་ནི་མ་ཡིན་ནོ།། ཀྱེ་མི་ཡི་མཆོག་དེ་ལྟ་བས་ན། བྱེད་པ་པོ་ཉིད་
ཀྱི་འདི་ལྟར་རྣམ་པར་བཀོད་པའི་རྒྱུ་ལས། ཁྱོད་ར་གླུའི་མགོན་དང་། སི་
ཏཱའི་ཆེད་དུ་ཡོངས་སུ་གདུང་བར་མི་བྱ་བར། བརྟེན་པ་བསྐྱེད་པར་བྱོས་ཤིག
ཅེས་ཁ་ལོ་བ་སུ་མནྡ་ལས་མཆོག་ཏུ་ངོ་མཚར་བའི་གཏམ་ཐོས་ནས་ལཀྵ་མ་ཎ་
དགའ་བ་དཔག་ཏུ་མེད་པ་ཐོབ་སྟེ། ལེགས་སོ།། དེ་དེ་བཞིན་ནོ་ཞེས་སྨྲས་
ཏེ། ལཀྵ་མ་ཎ་དང་སུ་མཛྲ་གཏམ་སྨྲ་བཞིན་དུ་རྒྱུ་བའི་ཚེ་ཉི་མ་ནུབ་པ་དང་།
དེ་གཉིས་དེའི་ནུབ་མོ་ཆུ་བོ་སྐྲ་ཅན་མའི་ངོགས་སུ་མཚན་མོ་འདའ་བར་བྱས་སོ།།
༥༢. དེ་ནས་ར་གླུའི་གཉེན་གྱུར་ལཀྵ་མ་ཎ། ཆུ་བོ་སྐྲ་ཅན་མ་ཡི་
ངོགས་དེར་ནི།། མཚན་མོ་འདའ་བར་བྱས་ཏེ་སང་ནངས་པར།། སྔ་བར་
93



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
ལངས་ཏེ་སླར་ཡང་མདུན་དུ་བསྐྱོད།། ཉིན་མོ་དྲོ་ལ་བབས་ཚེ་རབ་ཡངས་
པའི། ཤིང་རྟ་ཆེ་དེ་གྲོང་ཁྱེར་འཐབ་བྲལ་ནི།། རིན་ཆེན་ཚོགས་ཀྱིས་
ཡོངས་གཏམས་སྐྱེ་བོའི་ཚོགས།། སྟོབས་དང་ལང་ཚོ་ཅན་གྱིས་ཁེངས་དེར་
ཞུགས།། དེ་ནས་དེ་དེར་སླེབས་པ་དང་། གཉེན་བཟང་མའི་གཞོན་ནུ་བློ་
དང་ལྡན་པ་དེ་ཤིན་ཏུ་སྡུག་བསྔལ་བས་བསམས་པ། ཀྱེ་མ། བདག་ནི་
དཔལ་དགའ་བྱེད་རཱ་མའི་ཞབས་དྲུང་དུ་སླེབས་པའི་ཚེ། ཅི་ཞིག་སྨྲ་བར་
བགྱི་ཞེས་དེ་དེ་ལྟར་བསམས་ཤིང་བསམ་པའི་མོད་ལ། དཔལ་དགའ་བྱེད་རཱ་
མའི་ཕོ་བྲང་ཟླ་བའི་འོད་ཟེར་འཕྲོ་བ་དང་མཚུངས་པ་ཉེ་བར་སྣང་བར་གྱུར་ཏོ།།
རྒྱལ་པོའི་ཕོ་བྲང་གི་སྒོ་དྲུང་དུ་ཤིང་རྟ་ལས་བབས་ནས་སྡུག་བསྔལ་གྱིས་ནོན་
བཞིན་དུ་མགོ་བོ་དུད་གདོང་འོག་ཏུ་བལྟས་ཏེ་ཐོགས་པ་མེད་པར་ནང་དུ་སོང་
ངོ༌།། དེར་ར་སྒུའི་བདག་པོ་ནི་སེངྒའི་ཁྲི་ལ་མིག་མཆི་མས་ཁེངས་ཤིང་སྡུག་
བསྔལ་བས་གནས་པ་མཐོང་བ་དང་། གནས་སྐབས་དེར་ལཀྵ་མ་ཎ་གདུང་
བ་དང་བཅས་པའི་ཡིད་ཀྱིས་ཕུ་བོའི་ཞབས་ལ་དཔྲལ་བས་གཏུགས་ཏེ། ལག་
པ་ཐལ་མོ་སྦྱར་ཏེ་ཡིད་ཁོང་དུ་ཆུད་དེ་གཅོམ་ཆུང་ངུའི་ཚིག་གིས་སྨྲས་པ། ཀྱེ་
མི་ཡི་ཁྱུ་མཆོག བདག་གིས་ཁྱོད་ཀྱི་བཀའ་སྤྱི་བོ་ལ་བཀོད་དེ། དག་པའི་
སྤྱོད་ལྡན་མ། མི་ཐི་ལིའི་རྒྱལ་པོ་སྐྱེད་བྱེད་ཀྱི་གཞོན་ནུ་མ། སྙན་པའི་
གྲགས་ལྡན་མ་སི་ཏཱ་ནི། དྲང་སྲོང་གྲོག་མཁར་གྱི་དགེ་བའི་བསྟི་གནས་དང་
ཉེ་བར། དབེན་པའི་ནགས་སུ་བོར་ཏེ་སླར་ཡང་འདིར་ཁྱོད་ཀྱི་ཞབས་དྲུང་
དུ་སྲི་ཞུ་བགྱི་བའི་སླད་དུ་འོངས་པ་ལགས་སོ།། ཀྱེ་མི་ཡི་སེང་གེ་སྡུག་བསྔལ་
བར་མ་མཛད་ཅིག འདི་ནི་དུས་ཀྱི་ཆོས་ཉིད་ཡིན་ཏེ། གཞན་དྲིང་མི་
94



༄༅།།ཨུཏྟརའི་ཀཎྜ།
འཇོག་པའི་བློ་གྲོས་དང་ལྡན་པ་ཁྱོད་དང་འདྲ་བའི་སྐྱེས་བུས་སྡུག་བསྔལ་བར་
མི་བྱེད་དེ། བསགས་པའི་མཐའ་མ་མཛད་པ་སྟེ།། མཐོན་པོའི་མཐའ་ནི་
ལྷུང་བ་ཡིན།། འདུས་པའི་མཐའ་མ་བྲལ་བ་སྟེ།། སྐྱེ་བའི་མཐའ་མ་འཆི་བ་
ཉིད།། དེ་བཞིན་བུ་དང་ཆུང་མ་དང་།། གཉེན་དང་ནོར་ལ་ལྷག་པར་དུ།།
མངོན་པར་ཆགས་པར་མི་བྱ་སྟེ།། དེ་རྣམས་འབྲལ་འགྱུར་ངེས་པ་ཉིད།།
ཅེས་བྱ་བ་མ་གསན་ནམ། ཀྱེ་ར་གླུའི་རིགས་ཀྱི་རྒྱན། ཁྱོད་ཀྱིས་ནི་རང་གི་
ཡིད་རང་གིས་སྡོམ་པར་བྱས་ཏེ། སྐྱེ་བོའི་ཚོགས་ཡོངས་སུ་རྫོགས་པ་ཡང་
དག་པར་སྡོམ་པ་ལ་འགོད་པར་ནུས་པས་ན། རང་གི་གདུང་བ་རང་ཉིད་
ཀྱིས་འཇོམས་པར་བྱེད་པ་ནི། ཁྱོད་ལ་བྱ་དཀའ་བ་ཉིད་དུ་ག་ལ་འགྱུར།
སྐྱེས་བུ་མཆོག་ཁྱོད་ལྟ་བུ་གནས་སྐབས་འདི་ལྟ་བུ་མངོན་དུ་གྱུར་པའི་ཚེ་ཀུན་ཏུ་
རྨོངས་པར་མི་འགྱུར་བ་ལགས་སོ།། གལ་ཏེ། ཁྱོད་སྡུག་བསྔལ་ ཅིང་
གནས་ན་ནི། གཞན་གྱིས་གང་ཁྱོད་ལ་ཁ་ཟེར་བ་དེ། སླར་ཡང་ཁྱོད་ཀྱི་
ཐོག་ཏུ་འབབ་པར་འགྱུར་རོ།། གཞན་ཡང་། ཀྱེ་མི་ཡི་དབང་པོ། གང་
དག་གིས་ཁ་ཟེར་བའི་འཇིགས་པས་རང་གི་ཆུང་མ་མི་ཐི་ལིའི་གཞོན་ནུ་མ་ནི་
བོར་ཟིན་གྱི། ད་དུང་ཡང་ཁྱོད་སྡུག་བསྔལ་ཅིང་གནས་ན། ཁ་ཟེར་ཅིང་
སྨད་པ་ཁྱོད་ཀྱི་ཐོག་ཏུ་སླར་ཡང་འབབ་པར་འགྱུར་རོ།། (དང་པོ་ནས་སི་ཏཱ་
བོར་མི་དགོས་པ་ལ། བོར་རྗེས་སུ་མྱ་ངན་བྱེད་པ་ཆོ་མེད།) ཀྱེ་སྐྱེས་བུ་སེང་གེ་
ཁྱོད་བརྟན་པ་དང་བཅས་ཏེ་ཡིད་རྩེ་གཅིག་ཏུ་བྱོས་ལ། འདི་ལྟ་བུ་ཉམ་ཐག་
པའི་སྡུག་བསྔལ་གྱི་བསམ་པ་སྤོང་བར་མཛོད་ཅིག ཅེས་བདག་ཉིད་ཆེན་པོ་
ལཀྵ་མ་ཎས་རབ་ཏུ་གསལ་བར་བྱས་པ་ན། གཉེན་གྱི་མཆོག་དམ་པ་དེ་རབ་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཏུ་སྤྲོ་བ་དང་བཅས་ཏེ་རང་གི་ནུ་བོ་གཞོན་ནུ་ལ། ཀྱེ་མི་ཡི་མཆོག ཁྱོད་
ཀྱིས་ཇི་ལྟར་སྨྲས་པ་དེ་དེ་བཞིན་ཏེ། ཀྱེ་དཔའ་བོ། ཁྱོད་ཀྱིས་ནི། ཁོ་
བོས་ཇི་ལྟར་བསྒོ་བ་བཞིན་དུ་བྱས་པས་ན། ད་ནི་ཁོ་བོའི་ཡིད་མཆོག་ཏུ་མགུ་
བར་གྱུར་ཏོ།། སྐྱེ་བཞིན་བཟང་ལཀྵ་མ་ཎ། ད་ནི་ཁོ་བོས་སྙིང་ནས་གདུང་
བ་ཡོངས་སུ་བཏང་སྟེ། སྡུག་བསྔལ་ལས་གྲོལ་ཟིན་གྱི། ཁྱོད་ཀྱིས་ཚིག་ཡི་
གར་འོང་བ་སྨྲས་པ་ལས། ཁོ་བོ་ནི་རབ་ཏུ་ཞི་བ་ཐོབ་པར་གྱུར་ཏོ།།
༥༢.དེ་ནས་ལཀྵ་མ་ཎ་ལས་མཆོག་ཏུ་ངོ་མཚར་བའི་གཏམ་ཐོས་ནས།
དཔལ་དགའ་བྱེད་ཟླ་བ་ཤིན་ཏུ་སྤྲོ་བ་ཆེན་པོར་གྱུར་ནས་འདི་ལྟར་སྨྲས་པ།
ཀྱེ་གཉེན་བཟང་། ཁྱོད་ནི་ངེས་པར་ཤིན་ཏུ་བློ་དང་ལྡན་པ་ཉིད་ཀྱིས་ན།
ཁོ་བོའི་ཡིད་ལ་དོན་གང་སེམས་པ་དེ་ཤེས་པར་བྱོས་ལ། དེ་བཞིན་དུ་བྱ་འོས་
སོ།། ཀྱེ་བཞིན་བཟང་། ངས་གྲོང་ཁྱེར་དུ་གནས་པ་རྣམས་ཀྱི་དོན་དུ་བྱ་བ་
མ་བྱས་པར་ཉིན་མོ་བཞི་འདས་ཟིན་ཏེ། དེའི་རྒྱུས་དེ་ནི་ཁོ་བོ་ལ་ལུས་ལ་
གནད་དུ་འཕོག་པའི་ཟུག་རྔུ་ཉིད་དུ་གྱུར་ཏོ།། གང་གི་ཕྱིར་ཞེ་ན། རྒྱལ་པོ་
གང་དག་གིས་ཉིན་རེ་བཞིན་གྲོང་ཁྱེར་རྣམས་ཀྱི་བྱ་བ་མ་བྱས་ན། འཇིགས་
རུང་མུན་པའི་དམྱལ་བར་ལྷུང་བར་འགྱུར་རོ།། དེ་ནི་འདི་ལྟར་ ཐོས་ ཏེ།
སྔོན་ས་ཆེན་པོ་འདིར་ནཾག་ཅེས་སུ་གྲགས་པའི་རྒྱལ་པོས་རྒྱལ་སྲིད་སྐྱོང་སྟེ།
ས་གཞི་སྐྱོང་བ་དེ་ནི་ཚངས་པ་ལ་དད་པ། བདེན་པར་སྨྲ་བ། ལུས་དང་
ཡིད་ཀྱི་སྤྱོད་པ་རྣམ་པར་དག་པ་ཞིག་གོ། ནམ་ཞིག་ན། མི་ཡི་བདག་པོ་དེ་
བསོད་ནམས་ཀྱི་གནས་སུ་(གནས་སྐོར་)རྒྱུ་བའི་ཚེ། དེས་བྲམ་ཟེའི་ཚོགས་
རྣམས་ལ་གསེར་གྱིས་བརྒྱན་པའི་བ་གླང་མོ་བེའུ་དང་ལྡན་པ་བྱེ་བ་དག་སྦྱིན་པ་
96



༄༅།།ཨུཏྟརའི་ཀཎྜ།
ན། དེའི་ཚེ་མེ་ལ་མཆོད་པའི་བྲམ་ཟེ་ཞིག་བ་གླང་མོ་བེའུ་མཆིས་པ་ཞིག་ཁྲིད་
དེ་ཞིང་འཐུ་ཞིང་སོང་སོང་བ་ན། རྒྱལ་པོ་ཧྥིག་བེའུ་དེ་རང་གི་བ་གླང་དང་
བེའུར་བསམས་ཏེ་བྲམ་ཟེ་གཞན་ཞིག་ལ་བྱིན་ཏོ།། བྲམ་ཟེ་དབུལ་ པོ་དེ་
བཀྲེས་པས་གདུང་བཞིན་དུ་བོར་བར་གྱུར་པའི་བ་གླང་མོ་བེའུ་དང་བཅས་པ་
ལོ་དུ་མར་བཙལ་ཀྱང་མ་མཐོང་བས། མཐར་རི་བོར་ཞིག་ཏུ་སླེབས་པ་དང་།
དེར་རང་གི་བ་གླང་མོ་བྲམ་ཟེ་གཞན་ཞིག་གི་དྲུང་དུ་མཐོང་ངོ་།། དེ་ནི་ནད་
མེད་ཅིང་། ལུས་ཀྱི་སྟོབས་རྒྱས་ཤིང་མཚག་དང་ལྡན་ལ། བེའུ་ཡང་ཆེར་
གྱུར་པ་མཐོང་སྟེ། བྲམ་ཟེ་དེས་རང་གིས་བཏགས་པའི་མིང་ཁྲ་བོ། ཚུར་
ཤོག་ཚུར་ཤོག་ཅེས་འབོད་པས་དེས་དེའི་སྐད་ངོ་ཤེས་སོ།། དེས་བྲམ་ཟེ་
བཀྲེས་པ་དེའི་སྐད་ཐོས་མ་ཐག་ཏུ་བ་གླང་མོ་དེ་རླུང་བཞིན་དུ་བྲམ་ཟེ་དེའི་རྗེས་
སུ་རྒྱུགས་པ་དང་། བ་གླང་མོ་བདག་ཏུ་བཟུང་བའི་བྲམ་ཟེ་གཞན་དེ་ཡང་དེ་
དག་གི་རྗེས་སུ་བསྙེགས་ཏེ་བྲམ་ཟེ་དེ་ལ། ཀྭ་ཡེ། བྲམ་ཟེ། བ་གླང་མོ་
འདི་ངའི་ཡིན་ཏེ། ང་ལ་རྒྱལ་པོའི་མཆོག་གྣིག་གིས་བྱིན་ཏོ།། ཞེས་སྨྲས་སོ།།
སླར་བྲམ་ཟེ་གཉིས་པོ་བ་གླང་གི་ཕྱིར་རྩོད་དེ། གཉིས་པོ་ཕན་ཚུན་ཁ་འཐབ་
སྟེ་རྒོལ་བཞིན་དུ་ཉིན་མོ་དེ་ཉིད་ལ། རྒྱལ་པོ་ཧྥིག་གི་དྲུང་དུ་སོང་ངོ༌། དེ་
གཉིས་རྒྱལ་པོའི་ཕོ་བྲང་གི་སྒོར་ཉིན་དུ་མ་གནས་ཀྱང་། རྒྱལ་པོ་ལས་ཞལ་ལྕེ་
གཅོད་པ་མ་ཐོབ་པས། དེ་གཉིས་རབ་ཏུ་ཁོང་ཁྲོ་བར་གྱུར་ཏེ། དེ་གཉིས་
བདག་ཉིད་ཆེན་པོ་གཉིས་སྐྱེས་ཀྱི་མཆོག་ཡིན་པས། ཡོངས་སུ་གདུང་ཞིང་
ཀུན་ནས་ཁྲོ་བས་རྒྱལ་པོ་ལ་དམོད་པའི་ཚིག་འཇིགས་སུ་རུང་བ་སྨྲས་པ། ཀྱེ་
རྒྱལ་པོ། བདག་ཅག་འདིར་རྩོད་པ་ཞི་བའི་ཕྱིར་འདིར་འོངས་པ་ཡིན་ན།



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
སྐྱེས་བུས་དོན་དུ་གཉེར་བའི་བྱ་བ་སྒྲུབ་པའི་སླད་དུ་ཁྱོད་ལ་ལྟ་བའི་སྐབས་ཀྱང་
མ་ཕྱེས་པས། དེའི་ཕྱིར། ཁྱོད་སྲོག་ཆགས་ཐམས་ཅད་ཀྱི་ནང་ན་ཡིབ་
ཅིང་སྡོད་པ་གིར་གིཊ་དུ་གྱུར་ཅིང་། ལོ་སྟོང་ཕྲག་གི་ཡུན་དུ་ས་འོག་ཏུ་གནས་
པར་འགྱུར་ལ། གང་གི་ཚེ་ཡ་དུའི་རིགས་ཀྱི་(ནག་པོ་ཀྲྀཥྚ་ ) གྲགས་པ་རྒྱས་
པར་བྱེད་པ་ནོར་གྱི་ལྷ་ཞེས་སུ་གྲགས་པ་ལེགས་ལྡན་ཁྱབ་འཇུག་སྐྱེས་པའི་
གཟུགས་སུ་འཇིག་རྟེན་འདིར་འོང་བའི་ཚེ། དེས་ཁྱོད་ཀྱི་དམོད་པ་ཞི་བར་
བྱེད་དོ།། དུས་འདིར་ཁྱོད་(གིར་གིཊ་)ཉིད་དུ་གྱུར་ཏེ། སླར་དཔལ་ནག་
པོའི་འཇུག་པའི་སྐབས་སུ་ཁྱོད་ཉེ་བར་གྲོལ་བ་ཐོབ་སྟེ། སྙིགས་མའི་དུས་
བདོ་བ་ལ་ཉེ་བའི་ཚེ་ཕ་རོལ་གནོན་པ་ཆེན་པོ་སྲེད་མེད་དང་སྲེད་མེད་ཀྱི་བུས་ས་
ཆེན་པོ་དབང་བསྒྱུར་པར་འགྱུར་རོ།། ཞེས་དེ་ལྟར་དམོད་པ་བོར་ཏེ་བྲམ་ཟེ་
གཉིས་ཀ་ཡིད་ཞི་བར་གྱུར་ཏེ། རིད་ཅིང་རྒུད་པའི་བ་གླང་རྒད་མོ་དེ་བྲམ་ཟེ་
གཞན་ཞིག་ལ་བྱིན་ཏོ།། ཀྱེ་ལཀྵ་མ་ཎ། དེ་ལྟར་རྒྱལ་པོ་ནྀག་ཀུན་ནས་
གདུངས་པའི་དམོད་པ་ཉམས་སུ་མྱོང་བར་གྱུར་ཏེ། དེའི་ཕྱིར་མི་རྣམས་ཀྱིས་
དོན་དུ་གཉེར་བའི་རྩོད་པ་ལ། ཞལ་ལྕེ་གཏན་ལ་མ་ཕབ་ན། རྒྱལ་པོ་
རྣམས་ལ་དེ་ལྟ་བུའི་ཉེས་པ་འབྱུང་བས་ན། ངེས་པར་དོན་དུ་གཉེར་ཏེ་འོང་
བ་རྣམས་མྱུར་བ་ཉིད་དུ་ཁོ་བོའི་དྲུང་དུ་འོང་བར་བྱ་དགོས་ཏེ། སྐྱེ་དགུ་སྐྱེ་
བའི་བསོད་ནམས་ཀྱི་འབྲས་བུ་ནི། རྒྱལ་པོ་ལ་མི་ཐོབ་པ་ཅི་ཡང་མེད་པས།
གཉེན་གྱི་མཆོག་ཁྱོད་སོང་ལ། རྒྱལ་པོའི་སྒོ་དྲུང་ན་བྱ་བ་དོན་གཉེར་ཅན་སུ་
ཞིག་མཆིས་པ་རབ་ཏུ་རྟོགས་ཤིག”
༥༩. དེ་ནས། རཱ་མའི་གཏམ་ཐོས་ནས་དོན་དམ་རིག་པ་ལཀྵ་མ་ཎ་
98



༄༅།།ཨུཏྟརའི་ཀཎྜ།
ལག་གཉིས་ཐལ་མོ་སྦྱར་ནས། གཟི་འོད་དང་ལྡན་པ་ར་གླུའི་བདག་པོ་ལ་
སྨྲས་པ། ཀྱེ་རིགས་ཀྱི་རྒྱན། བྲམ་ཟེ་གཉིས་པོ་དག་གིས་ཉེས་པ་ཕྲ་མོ་དེ་
ཙམ་གྱི་སླད་དུ། རྒྱལ་པོའི་དྲང་སྲོང་ཙཾ ག་ལ་གཤིན་རྗེའི་དབྱུག་པ་དང་
གཉིས་སུ་མེད་པའི་དམོད་པ་འདི་ལྟ་བུ་བོར་བ་ལྟ། ཀྱེ་ མི་ ཡི་ཁྱུ་མཆོག
རྒྱལ་པོ་ནྀག་རང་ཉིད་དམོད་པའི་གཟུགས་ཅན་སྡིག་པའི་བདག་ཉིད་དང་ལྡན་
པར་གྱུར་པ་ན། དེས་བྲམ་ཟེ་གཉིས་པོ་ལ་ཅི་ཞིག་སྨྲས། རཱ་མས་སླར་སྨྲས་
པ། ཀྱེ་གཉེན་བཟང་། དེའི་ཚེ་རྒྱལ་པོ་ཙཱག་དམོད་པས་ཇི་ལྟར་འཇིགས་
པར་གྱུར་ཏེ་གང་སྨྲས་པ་དེ་བཤད་ཀྱིས་ཉོན་ཅིག གང་གི་ཚེ་རྒྱལ་པོ་ནྀག་ལ་
བྲམ་ཟེ་གཉིས་པོས་དེ་ལྟར་སྨྲས་ཏེ། ལམ་དུ་ཞུགས་ པ་ ཤེས་ མ་ ཐག་ ཏུ།
རྒྱལ་པོས་རང་གི་བློན་པོ་རྣམས་དང་། མདུན་ན་འདོན་རྣམས་དང་བྱ་བ་ལ་
གནས་པ་རྣམས་མདུན་དུ་བོས་ནས། སྡུག་བསྔལ་གྱིས་གདུང་བཞིན་སྨྲས་པ།
ཁྱེད་ཅག་བག་དང་བཅས་པར་ཁོ་བོའི་ཚིག་འདི་དག་ཉོན་ཅིག་གང་དག་དགེ་
བར་བྱེད་ཅིང་སྨད་པར་མི་འོས་པའི་ལྷ་ཡི་དྲང་སྲོང་མེས་བྱིན་དང་། རི་བོ་
གཉིས་པོ་ཁོ་བོའི་དྲུང་དུ་འོངས་ཏེ། དེ་གཉིས་ཀྱིས་བདག་ལ་དམོད་པའི་
ཚིག་འཇིགས་སུ་རུང་བ་སྨྲས་ཏེ། ཁོ་བོ་སྐྲག་པར་བྱས་ནས་གཉིས་པོ་རླུང་གི་
ཤུགས་ལྟར་ཚངས་པའི་འཇིག་རྟེན་དུ་སོང་བར་གྱུར་ཏོ།། འདི་ན་ནོར་ཞེས་
བྱ་བའི་རྒྱལ་བུ་གཞོན་ནུ་མཆིས་པ་རྒྱལ་སྲིད་དུ་དབང་བསྐུར་ལ། བཟོ་བོ་
རྣམས་ཀྱིས་ཁོ་བོའི་ཕྱིར་དུ་གང་ལ་རེག་ན་བདེ་བ་སྦྱིན་པའི་ས་ཡི་དོང་སྟ་གོན་
གྱིས་ཤིག བྲམ་ཟེ་གཉིས་ཀྱིས་བོར་བའི་དམོད་པ་དེང་འདི་ཉིད་དུ་ཟད་པར་
བགྱི་ན་དེ་ལས་དང་པོར་ནི། དབྱར་དུས་ཆར་འབབ་པའི་གནོད་པ་འགོག་



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པ་དང་། དགུན་གྲང་བ་ལས་སྐྱོབ་པ་དང་། སོ་ཀའི་ཚ་བ་འགོག་ནུས་པ་
བྱོས་ལ། གང་དང་གང་དུ་རེག་པ་དེ་ལས་ཚོར་བ་བདེ་བ་བསྐྱེད་ནུས་པ་བྱོས་
ཤིག དེ་བཞིན་དུ་མེ་ཏོག་དག་ལྡན་པའི་འཁྲི་ཤིང་དང་། འབྲས་བུ་ཅན་
གྱི་ཤིང་ལྗོན་པ་ཡང་ཚུགས་ལ། གྲིབ་མ་སྟུག་པོ་དང་ལྡན་པའི་ལྗོན་ཤིང་དག་
འདེབས་ཤིང་། དོང་གི་ཕྱོགས་བཞི་ན་རྒྱང་གྲགས་རེ་རེའི་ཚད་དུ་ར་བས་
བསྐོར་ཏེ་ཀུན་ཏུ་ཡིད་དུ་འོང་བར་བྱོས་ལ། ཇི་སྲིད་དམོད་པའི་དུས་མ་ཟད་
ཀྱི་བར་དེ་སྲིད་དུ་ཁོ་བོ་དེ་ཉིད་དུ་བདེ་བ་ཡོངས་སུ་རྫོགས་པར་གནས་པར་བགྱི་
ཡི། དུས་དང་དུས་སུ་དྲི་ཞིམ་པོའི་མེ་ཏོག་དག་དོང་དུ་སྐྱུར་ཅིག ཅེས་
སྨྲས་ཏེ། སྟ་གོན་ཟིན་པ་དང་། རྒྱལ་བུ་ནོར་རྒྱལ་པོའི་ཁྲི་ལ་བཞག་ནས།
ཀྱེ་བུ། ཁྱོད་དུས་རྟག་ཏུ་ཆོས་ལ་མཆོག་ཏུ་བསྟེན་ནས་རྒྱལ་རིགས་ཀྱི་ཆོས་
དང་རྗེས་སུ་མཐུན་པར་སྐྱེ་དགུ་སྐྱོངས་ཤིག བྲམ་ཟེ་གཉིས་པོས་ཁོ་བོ་ནི་
དམོད་པས་ཉམ་ཉེས་པར་བྱས་པ་གང་ཡིན་པ་ནི། ཁྱོད་ཀྱི་མིག་གི་མདུན་དུ་
སྣང་གིས། ཉེས་པ་ཕྲ་མོ་དེ་ཙམ་ལ་ཁྲོས་ཏེ་དམོད་པ་བོར་རོ།། ཀྱེ་མི་ཡི་ཁྱུ་
མཆོག ཁྱོད་ཁོ་བོའི་སླད་དུ་གདུང་བར་མ་བྱེད་ཅིག བུ། གང་གི་རྒྱུས་
ཁོ་བོ་གནས་དང་འཕྲལ་ཏེ་ངལ་བ་ལ་བཀོད་མོད། འོན་ཀྱང་རང་གིས་བྱས་
པའི་ལས་དང་རྗེས་སུ་འབྲེལ་བའི་རྒྱུ་མཐུན་པའི་འབྲས་བུ་འབྱིན་པའང་ཡོད་ལ།
སྔོན་གྱི་སྐྱེ་བ་ལ་བྱས་པའི་ལས་དང་མཐུན་པའི་འབྲས་བུ་ལས། བདེ་བ་དང་
སྡུག་བསྔལ་ཉམས་སུ་མྱོང་དགོས་པ་ཡིན་པས། གང་དུ་འགྲོ་བ་དེ་ན་ལས་
ཀྱིས་ཕྱི་བཞིན་འབྲང་བ་ལ་འགོག་ཏུ་མེད་པར་ངེས་པར་ཉིད་དུ་གནས་པ་ཡིན་
གྱི། དེའི་ཕྱིར་སྡུག་བསྔལ་བར་མ་བྱེད་ཅེས་རང་གི་བུ་ལ་སྨྲས་ནས། སྐྱེ་
100



༄༅།།ཨུཏྟརའི་ཀཎྜ།
དགུ་སྐྱོང་བའི་རྒྱལ་པོ་གྲགས་པ་ཅན་ཚིགསག་ནི་ཤིན་ཏུ་མཛེས་པར་སྟ་གོན་བྱས་
པའི་དོང་དུ་རབ་ཏུ་ཞུགས་སོ།། དེ་ལྟར་རིན་པོ་ཆེས་བརྒྱན་པའི་དོང་ཆེན་
པོའི་ནང་དུ་ཞུགས་ཏེ། བདག་ཉིད་ཆེན་པོ་རྒྱལ་པོ་ཧཱུྃག་བྲམ་ཟེ་གཉིས་ཀྱིས་
དྲག་ཤུལ་དང་བཅས་ཏེ་བཏབ་པའི་དམོད་པ་ཉམས་སུ་མྱོང་བར་བརྩམས་སོ།།
འཕགས་པའི་ཡུལ་གྱི་དྲང་སྲོང་དམོད་པ་དང་།། གངས་ལྗོངས་བོད་ཀྱི་མཐུ་
མནན་གཏད་པ་ནི།། ཆོས་ལྡན་མཚོན་ཆ་མེད་པའི་སྐྱེ་བོ་རྣམས།། གདུག་
པ་ཅན་ལས་སྐྱོབ་པའི་སྲུང་འཁོར་ཉིད།། ཅེས་ བར་སྐབས་ཀྱི་ཚིགས་སུ་
བཅད་པའོ།།
༥༥.དེ་ནས་རཱ་མས། ཀྱེ་ལཀྵ་མ་ཎ། ཁྱོད་ལ་ངས་རྒྱལ་པོ་རྡིག་ལ་
དམོད་པ་ཕོག་པའི་ཚུལ་རྒྱས་པར་བཤད་ཟིན་གྱིས། གལ་ཏེ། ཁྱོད་ཉན་
པར་འདོད་ན། བྱུང་བ་གཞན་ཡང་བཤད་པར་བགྱི་ཡི་ཉོན་ཅིག ཅེས་
སྨྲས་པ་དང་། ལཀྵ་མ་ཎས་སླར་ཡང་། མི་ཡི་དབང་པོ་མཆོག་ཏུ་ངོ་མཚར་
བསྐྱེད་པའི་གཏམ་འདི་ལྟ་བུ་མཉན་པ་ལ་ ནམ་ཡང་ཚིམ་པར་མི་བྱེད་དོ།།
ཞེས་སྨྲས་པ་ན། བུ་རམ་ཤིང་པའི་རིགས་དགའ་བར་བྱེད་པའི་དགའ་བྱེད་
རཱ་མས་སླར་ཡང་། ཆོས་དང་ལྡན་པའི་གཏམ་སྨྲ་བར་བརྩམས་པ། ཀྱེ་
གཉེན་བཟང་མའི་བུ། བདག་ཉིད་ཆེན་པོ་བུ་རམ་ཤིང་པ་ལ་བུ་མང་དུ་ཡོད་
པ་ལས་ནི་མི་ཞེས་བྱ་བ།(མིག་མི་འཛུམ།) རྒྱལ་པོ་གྱུར་པ་དེ་ནི་བུ་རམ་ཤིང་
པའི་བུ་བཅུ་གཉིས་པ་སྟེ། དེ་ནི་ཕ་རོལ་གནོན་པ། ཆོས་ཀྱིས་ཕྱུག་པ་
བརྟན་པ་དང་ལྡན་པ་ཞིག་གོ། ཕ་རོལ་གནོན་པ་ལ་དབང་ཐོབ་པའི་མི་ཡི་
དབང་པོ་དེས། དྲང་སྲོང་གོ་ཏ་མའི་བསྟི་གནས་དང་ཉེ་བར་ལྷ་ཡི་གྲོང་ཁྱེར་
101



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཞིག་བཏབ་བོ། གྲགས་ལྡན་རྒྱལ་པོ་ནི་མིས་དེར་རང་གི་གནས་ཤིག་ཀྱང་
བཏབ་སྟེ། དེ་ལ་མིང་མཛེས་པ་རྣམ་པར་རྒྱལ་བའི་ཁང་བཟང་ཞེས་བཏགས་
པ་ལས། དེ་ཡོངས་སུ་གྲགས་པར་གྱུར་ཏོ།། (རྣམ་པ་རྒྱལ་བའི་ཁང་བཟང་
བརྒྱ་བྱིན་གྱི་ཕོ་བྲང་གི་མིང་ཡང་ཡིན།) དེ་དེར་གནས་པ་ན་ཡིད་ལ་བསམ་པ་
འདི་ལྟར་སྐྱེས་ཏེ། ངས་རང་གི་ཡབ་ཀྱི་སྙིང་ལ་སྤྲོ་བ་བསྐྱེད་པའི་ཕྱིར་དུ་
མཆོད་སྦྱིན་འདི་ལྟ་བུ་ཞིག་ཉེ་བར་འདུ་བགྱི་སྟེ། དེ་ནི་དུས་ཡུན་རིང་དུ་
གནས་བཟོད་པ་བགྱིའོ།། ཞེས་དེས་དེ་མ་ཐག་ཏུ་བུ་རམ་ཤིང་པའི་གཉེན་གྱི་
མཆོག་རྒྱལ་ པོ་ མིག་མི་འཛུམ་ གྱིས་ རང་ གི་ ཕ་ བུ་ རམ་ ཤིང་ པ་ ལ་ དྲིས་ ཏེ།
མཆོད་སྦྱིན་གྱི་ཕྱིར་དུ་ཚངས་པའི་དྲང་སྲོང་གི་གཙུག་གི་ནོར་བུ་གནས་འཇོག་
ལ་ཐོག་མར་སྐྲུན་ཏོ།། དེའི་རྗེས་སུ་ཨཏྲི་དང་ཨངྒིར་དང་། དེ་བཞིན་
དཀའ་ཐུབ་ཀྱི་ཆུ་གཏེར་དྲང་སྲོང་པྲི་གུ་ཡང་མགྲོན་དུ་བོས་སོ།། དེའི་ཚེ་དྲང་
སྲོང་གནས་འཇོག་གིས་རྒྱལ་པོའི་དྲང་སྲོང་མིག་མི་འཛུམ་ལ། ཀྱེ་རྒྱལ་པོ།
ལྷ་རྣམས་ཀྱི་དབང་པོ་བརྒྱ་བྱིན་གྱིས་ཁོ་བོ་སྔོན་ནས་མཆོད་སྦྱིན་ལ་བོས་ཟིན་གྱི།
དེའི་ཕྱིར། ཇི་སྲིད་མཆོད་སྦྱིན་དེ་མཐར་མ་ཕྱིན་བར་དེ་སྲིད་དུ་ཁྱོད་ཁོ་བོ་
འོང་བ་ལ་སྒུགས་ཤིག་ཅེས་སྨྲས་སོ།། དེ་ནས་གནས་འཇོག་སོང་བའི་རྗེས་སུ་
དྲང་སྲོང་གོའུ་ཏཱ་མ་འོངས་ཏེ། མཆོད་སྦྱིན་གྱི་བྱ་བ་ཡོངས་སུ་བརྩམས་པ་
དང་། ཕྱོགས་གཞན་དུ་གནས་འཇོག་གིས་ལྷ་ཡི་དབང་པོའི་མཆོད་སྦྱིན་གྱི་
བྱ་བ་བྱེད་པར་བརྩམས་སོ།། རྒྱལ་པོ་ནི་མིས་བྲམ་ཟེ་དེ་དག་བོས་ཏེ། རི་བོ་
གངས་ཅན་དང་ཉེར་བར་རང་གི་གྲོང་ཁྱེར་དང་མི་རིང་བ་ན་མཆོད་སྦྱིན་འགོ་
བརྩམས་པ་ནས། ལོ་སྟོང་ཕྲག་ལྔའི་བར་མཆོད་སྦྱིན་གྱི་བརྟུལ་ཞུགས་བླངས་
102



༄༅།།ཨུཏྟརའི་ཀཎྜ།
སོ།། མཆོད་འོས་ཆེན་པོ་དྲང་སྲོང་གནས་འཇོག་ལྷ་དབང་གི་མཆོད་སྦྱིན་
གྲུབ་སྟེ། རྒྱལ་པོ་མིག་མི་འཛུམ་གྱི་དྲུང་དུ་སྦྱིན་སྲེག་བྱ་བར་འོངས་པའི་ཚེ།
དྲང་སྲོང་གོ་ཏཱ་མས་མཆོད་སྦྱིན་ཡོངས་སུ་རྫོགས་པར་བྱས་པར་རིག་ནས་དྲང་
སྲོང་གནས་འཇོག་ཁྲོས་འཁྲུགས་ཏེ། རྒྱལ་པོ་མིག་མི་འཛུམ་དང་འཕྲད་དུ་
འོངས་ནས་ཅུང་ཟད་སྒུག་ནའང་། དེའི་ཉིན་མོ་ རྒྱལ་ པོ་ མིག་མི་འཛུམ་
གཉིད་འཐུག་པོ་ལོག་སྟེ་འདུག་གོ། ཐུབ་པ་གནས་འཇོག་རྒྱལ་པོ་དང་མ་
འཕྲད་པས་རབ་ཏུ་ཁྲོས་ཏེ། རྒྱལ་པོའི་དྲང་སྲོང་མིག་མི་འཛུམ་ལ་མཚོན་ཏེ།
ཀྱེ་ས་སྐྱོང་མིག་མི་འཛུམ། ཁྱོད་ཀྱིས་ཁོ་བོ་བསླུས་ཏེ། མདུན་ན་འདོན་
གཞན་མཆོད་སྦྱིན་ལ་བོས་པས། དེའི་ཕྱིར་ཁྱོད་ཀྱི་ལུས་རྣམ་ཤེས་དང་བྲལ་
ཏེ་འགྱེལ་བར་གྱུར་ཅིག ཅེས་སྨྲས་པ་དང༌། དེ་མ་ཐག་ཏུ་རྒྱལ་པོ་གཉིད་
སད་དོ།། དམོད་པ་བོར་བ་ཐོས་ནས་ཁོང་ཁྲོ་བས་གཟིར་ཅིང་། ཚངས་
པའི་དྲང་སྲོང་གནས་འཇོག་ལ། ངས་ཁྱོད་འོངས་པ་མ་ཤེས་པར་གཉིད་ལོག་
ཅིང་འདུག་པ་ལ་ཁྱོད་ཉིད་ཁྲོ་བས་ནོན་ཏེ་ཁོ་བོའི་སྟེང་དུ་གཤིན་རྗེའི་དབྱུག་པ་
གཉིས་པ་དང་འདྲ་བའི་དམོད་པའི་མེས་གནོད་པར་བྱས་པས། དེའི་ཕྱིར།
ཚངས་པའི་དྲང་སྲོང་། ཁྱོད་ཀྱི་ལུས་དུས་རིང་མོ་ནས་མཛེས་པ་དང་ལྡན་
པར་གྱུར་པ་དེ་ཡང་རྣམ་ཤེས་དང་བྲལ་ཏེ་ས་ཡི་སྟེང་དུ་འགྱེལ་བར་གྱུར་ཅིག་
འདི་ལ་ཐེ་ཚོམ་མེད་དོ་ཅེས་སྨྲས་སོ།། དེ་ལྟ་བུའི་ཚུལ་གྱིས་ཁྲོ་བའི་དབང་དུ་
གྱུར་པའི་མི་ཡི་དབང་པོ་དང་གཉིས་སྐྱེས་ཀྱི་དབང་པོ་ཕན་ཚུན་དུ་དམོད་པ་
བོར་ཏེ། གློ་བུར་དུ་ལུས་དང་བྲལ་བར་གྱུར་ནས་དེ་གཉིས་ཀྱི་མཐུ་སྟོབས་ནི་
གདོད་མའི་བདག་པོ་(ཚངས་པའི་མཐུ་)དང་མཚུངས་པར་གྱུར་ཏོ།།
103



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
༥༦.དེ་ནས་རབ་ཏུ་དཔའ་བ་ལཀྵ་མ་ཎས་ར་མས་ཇི་ལྟར་བཤད་པ་
ཐོས་ནས། ལག་གཉིས་ཐལ་མོ་སྦྱར་བར་བྱས་ཏེ། འོད་འབར་གཟི་བརྗིད་
དང་ལྡན་པ་ར་གྲུ་ལ་སྨྲས་པ། ཀྱེ་ཉི་མའི་གཉེན་གྱི་རྒྱན། ཚངས་པའི་དྲང་
སྲོང་དེ་དང་ས་ཡི་བདག་པོ་དེ་གཉིས་ཀ་ལྷ་རྣམས་ཀྱིས་ཀྱང་གུས་པའི་སྣོད་དུ་
གྱུར་པ་ཡིན་ན། དེ་གཉིས་ཀྱིས་རང་གི་ལུས་དོར་ནས་ཕྲ་བའི་ལུས་ཇི་ལྟར་
བཟུང་བར་བྱས། ཞེས་ལཀྵ་མ་ཎས་དྲིས་པ་དང་། བུ་རམ་ཤིང་པའི་
རིགས་ཀྱི་གཉེན་རཱ་མས་འདི་ལྟར་དུ་སྨྲས་པ། ཀྱེ་གཉེན་བཟང་མའི་གཞོན་
ནུ། དེ་ གཉིས་ པོས་ ཕན་ ཚུན་ དམོད་ པ་ བོར་ ཏེ་ ལུས་ དོར་ མོད་ ཀྱང་།
དཀའ་ཐུབ་ ཀྱིས་ ཕྱུག་ པ་ ཆོས་ ཀྱི་ བདག་ ཉིད་ རྒྱལ་ པོའི་ དྲང་ སྲོང་ དང་།
ཚངས་པའི་དྲང་སྲོང་གཉིས་ཀ་རླུང་གི་རང་བཞིན་དུ་གྱུར་ཏོ།། དེའི་ཚེ་གཟི་
བརྗིད་ཅན་ཐུབ་པ་གནས་འཇོག་རགས་པའི་ལུས་དང་བྲལ་བ་དེ། ལུས་
གཞན་ཞིག་འཐོབ་པའི་ཕྱིར་དུ་རང་གི་ཕ་ཚངས་པའི་དྲུང་དུ་སོང་བར་གྱུར་ཏོ།།
ཆོས་ལ་མཁས་པ་རླུང་གི་ལུས་ཅན་གནས་འཇོག་གིས་ལྷ་ཡི་ལྷ་ཚངས་པའི་རྐང་
པ་ལ་ཕྱག་བྱས་ཏེ། མེས་པོ་ཆེན་པོ་ལ་འདི་ལྟར་སྨྲས་པ། ཀྱེ་ལྷ་ཡི་ལྷ།
བཅོམ་ལྡན་ལྷ་ཆེན་པོ། བདག་རྒྱལ་པོ་མིག་མི་འཛུམ་གྱིས་དམོད་པས་ལུས་
དང་བྲལ་ནས། རླུང་གི་རང་བཞིན་དུ་གནས་སོ།། ཀྱེ་གཙོ་བོ། ལུས་
དང་བྲལ་བ་རྣམས་ལ་སྡུག་བསྔལ་ཤིན་ཏུ་ཆེན་པོ་དང་ལྡན་པ་ལགས་ཏེ། དེ་
ཅིའི་ཕྱིར་ཞེ་ན། ལུས་དང་བྲལ་བའི་སྲོག་ཆགས་ཐམས་ཅད་ཀྱི་བྱ་བ་ཆུད་ཟ་
བར་(ཡལ་བ་)འགྱུར་བས། དེའི་ཕྱིར། ཁྱོད་ཀྱིས་བདག་ལ་ལུས་གཞན་
ཞིག་ཐོབ་པའི་བཀའ་དྲིན་སྩོལ་ཅིག ཅེས་སྨྲས་པ་དང་། གཟི་བརྗིད་ཆེན་
104



༄༅།།ཨུཏྟརའི་ཀཎཱ།
པོ་དང་ལྡན་པ་རང་བྱུང་ཚངས་པས། ཀྱེ་གཉིས་སྐྱེས་ཀྱི་མཆོག་ཁྱོད་མཛའ་
བོ་དང་ཆུ་ལྷས་འབྱིན་པའི་ཐིག་ལེའི་(ས་བོན་) ནང་དུ་འཇུག་པར་བྱས་ན།
དེར་ཞུགས་པ་དང་རྫུས་སྐྱེས་ཀྱི་ལུས་ཉིད་ཉེ་བར་བཟུང་ནས། ཆོས་དང་
ལྡན་པའི་བུའི་གཟུགས་ཅན་ཁོ་བོའི་དབང་དུ་གྱུར་བར་བྱོས་ཤིག7° ཅེས་སྨྲས་
པ་དང༌། དེས་ཚངས་པ་ལ་ཕྱག་དང་སྐོར་བ་བྱས་ཏེ། རླུང་གི་ལུས་ཅན་
གནས་འཇོག་ ནི་ ཆུ་ ལྷའི་ འཇིག་ རྟེན་ དུ་ འོང་ བར་ གྱུར་ ཏོ།། དེའི་ ཚེ།
མཛའ་བོའི་ལྷས་(མི་ཏྲ་དེ་ཝ་）ལྷ་ཡི་གནས་དབང་དུ་བསྒྱུར་ཅིང་། དེ་ཆུ་ལྷ་
དང་ལྷན་ཅིག་ཏུ་འདུག་སྟེ། ལྷ་ཡི་དབང་པོའི་ཚོགས་རྣམས་ཀྱི་མཆོད་འོས་
སུ་གྱུར་ཏེ། དུས་དེའི་ཚེ་མཐོ་རིས་ཀྱི་བུ་མོའི་ནང་ནས་མཆོག་ཏུ་གྱུར་པ་ཨུརྦ་
ཤི་(ཉེ་དབང་མོ་) གྲོགས་མོའི་ཚོགས་ཀྱིས་བསྐོར་ཏེ། གློ་བུར་དུ་གནས་དེ་
ཉིད་དུ་འོངས་སོ།། དེ་མཆོག་ཏུ་མཛེས་པ་ལྷ་ཡི་བུ་མོ་རྣམས་དང་ལྷན་ཅིག་འོ་
མའི་རྒྱ་མཚོར་ཁྲུས་བྱེད་ཅིང་། ཆུ་ལ་རྩེ་བ་མཐོང་ནས། ཆུ་ལྷའི་ཡིད་ཨུརྦ་
ཤི་ལ་ཤིན་ཏུ་ཆགས་ཤིང་སྲེད་པར་གྱུར་ཏེ། དེས་རབ་ཏུ་བཞད་པའི་པད་མ་
དང་འདྲ་བའི་མིག་དང་། ཟླ་བ་ཉ་གང་བ་དང་མཚུངས་པར་ཡིད་འཕྲོག་
པར་བྱེད་པའི་གདོང་དང་ལྡན་པའི་མཛེས་མ་དེ། ལྷ་ཡི་བུ་མོ་དང་ལྷན་ཅིག་
ཏུ་འོངས་པ་རྣམས་མགྲོན་དུ་བོས་པར་བྱས་པ་ན། ཨུརྦ་ཤི་ཉེ་དབང་མིས་
ལག་པ་ཐལ་མོ་སྦྱར་ཏེ། ཆུ་ལྷ་ལ། ཀྱེ་ལྷ་ཡི་དབང་པོ། དུས་འདི་ཉིད་དུ་
ནི་མཛའ་བོའི་ལྷས་ཐོག་མ་ཉིད་ནས་བདག་མགྲོན་དུ་བོས་ཟིན་ཏོ།། ཞེས་
སྨྲས་པ་དང་། དེ་ཐོས་ནས་ཆུ་ལྷ་ནི་འདོད་པའི་ལྷའི་མདས་བསྣུན་པར་གྱུར་
ཏེ་སྨྲས་པ། ཀྱེ་མཛེས་པའི་ཁ་དོག་དང་ལྡན་པའི་གཟུགས་ཅན་མ། ཀྱེ་
105



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལེགས་ཉན་མ། གལ་ཏེ་ཁྱོད་བདག་དང་ཡོངས་སུ་འགྲོགས་པར་མི་འདོད་
ནའང་། ཁྱོད་ཀྱི་དྲུང་ན་ལྷ་རྣམས་ཀྱིས་སྤྲུལ་བའི་བུམ་པའི་ནང་དུ་ཁོ་བོའི་
ཐིག་ལེ་འབྱིན་དུ་བཅུག་ན་འདི་ཙམ་གྱིས་ཁུ་བ་འབྱིན་པ་ཁོ་ནས་བདག་གི་ཡིད་
ཀྱི་ཤིང་རྟ་འབྲས་བུ་དང་བཅས་པར་འགྱུར་རོ།། ཞེས་སྨྲས་པ་ན། འཇིག་
རྟེན་སྐྱོང་བ་ཆུ་ལྷའི་གཏམ་ཡི་གར་འོང་བ་ཐོས་ནས་ལྷ་མོ་ཨུརྦ་ཤི་རབ་ཏུ་སྤྲོ་ཞིང་
དྭངས་པས་སྨྲས་པ། ཀྱེ་གཙོ་བོ། ཁྱོད་རང་ཉིད་ཇི་ལྟར་འདོད་པ་དང་
མཐུན་པ་དེ་ལྟ་བུ་ཉིད་དུ་མཛོད་ཅིག ཁྱོད་བདག་ལ་ལྷག་པར་རྗེས་སུ་
ཆགས་པ་བཞིན་དུ་བདག་ཀྱང་ཁྱོད་ལ་ཡིད་ལྷག་པར་རྗེས་སུ་ཆགས་པར་གྱུར་
པས་ན། དེའི་ཕྱིར། ཁྱོད་ཀྱིས་ཇི་ལྟར་དོན་དུ་གཉེར་བ་བཞིན་དུ་བུམ་
པའི་ནང་དུ་ཁུ་བ་འབྱིན་པར་མཛོད་ཅིག་དང་། ཁོ་མོའི་ལུས་ནི་ད་ལྟའི་དུས་
སུ་མཛའ་བོའི་ལྷའི་དབང་དུ་གྱུར་པ་ལགས་སོ།། ཞེས་སྨྲས་སོ། དེ་ནས་ཆུ་
ལྷས། ཨུརྦ་ཤིས་སྨྲས་པ་བཞིན་དུ་རབ་ཏུ་འབར་བའི་མེ་འདྲ་བ། འོད་
ལྡན་མཆོག་ཏུ་ངོ་མཚར་བར་བྱེད་པའི་རང་གི་ཁུ་བའི་ཐིག་ལེ་བུམ་པ་དེའི་ནང་
དུ་འབྱིན་པར་བྱས་སོ།། དེ་ནས་ཨུརྦ་ཤི་ཉེ་དབང་མོ་གང་དུ་མཛའ་བོའི་ལྷས་
མགྲོན་དུ་བོས་པ་དེར་སོང་བ་དང་། དེའི་ཚེ་མཛའ་བོའི་ལྷ། ལྷག་པར་དུ་
ཁྲོས་འཁྲུག་ཅིང་ཉེ་དབང་མོ་ལ། ཀྱེ་ཉེས་པར་སྤྱོད་པ་མོ། ངས་ཐོག་མ་
ཉིད་ནས་ཁྱོད་མགྲོན་དུ་བོས་ཟིན་ན། ཁྱོད་ཀྱིས་སླར་ཅིའི་སླད་དུ་བདག་པོ་
གཞན་བདམས་ཏེ་བླངས། ཁྱོད་ཀྱིས་བྱས་པའི་སྡིག་པའི་རྒྱུས་ཁོ་བོ་ནི་ཁྲོ་
བས་གཟིར་བར་གྱུར་ཏེ། ད་སྟེ་ཁྱོད། དུས་རེ་ཞིག་བར་མི་ཡི་འཇིག་རྟེན་
དུ་སོང་སྟེ་གནས་པར་གྱུར་ཅིག ཀྱེ་བློ་ངན་མ། ཁྱོད་རྣམ་སད་ཀྱི་བུ་དྲང་
106



༄༅།།ཨུཏྟརའི་ཀཎྜ།
སྲོང་རྒྱལ་པོ་པུ་རཱུ་ར་ཝ་ཞེས་བྱ་བ་གང་དེ་ཀཱ་ཤིའི་ཡུལ་གྱི་རྒྱལ་པོར་གྱུར་པ་དེའི་
དྲུང་དུ་སོང་ཞིག དེ་ཁྱོད་རྣམས་ཀྱི་བདག་པོར་འགྱུར་རོ།། ཞེས་སྨྲས་ཏེ།
དེ་ནས་ཨུརྦ་ཤི་ནི་མཛའ་བོའི་ལྷའི་དམོད་པས་སྐྱོན་ཅན་དུ་གྱུར་ནས། གྲོང་
ཁྱེར་གནས་བཅས་སུ་རྣམ་སད་དང་རིགས་མཐུན་པའི་བུ་པུ་རཱུ་ར་ཝའི་དྲུང་དུ་
སོང་བར་གྱུར་ཏོ།། དེ་ནས་པུ་རུ་ར་ཝ་དང་ཨུརྦ་ཤི་འདུས་པ་ལས་དེའི་མངལ་
ལས་ཤྲཱི་ མ་ན་ཡུ་ཞེས་བྱ་བའི་བུ་སྟོབས་དང་ལྡན་པ་བྱུང་ལ། དེའི་བུ་བརྒྱ་
བྱིན་དང་མཚུངས་པའི་རྒྱལ་པོ་ཆེན་པོ་ན་ཧུ་ཤ་ཞེས་བྱ་བ་བྱུང་ངོ༌།། གང་གི་
ཚེ་ལྷའི་དབང་པོ་བརྒྱ་བྱིན་གྱིས་བྲྀ་ཏ་ཞེས་བྱ་བའི་ལྷ་མ་ཡིན་དབང་པོའི་རྡོ་རྗེ་
བཅོམ་སྟེ། བྲམ་ཟེ་བསད་པའི་འཇིགས་པས་སྡུག་བསྔལ་བར་གྱུར་ནས་
ཡིབས་ཏེ་གནས་པ་དེའི་ཚེ། ན་ཧུ་ཤས་ལོ་འབུམ་གྱི་བར། ལྷའི་དབང་
པོའི་གནས་བཟུང་ནས་འཇིག་རྟེན་གསུམ་གྱི་སྲིད་ལ་དབང་བསྒྱུར་ཏོ།། དེ་
ནས་མཛེས་པའི་མིག་དང་ཡིད་དུ་འོང་བའི་སོ་ཕྲེང་གིས་མཛེས་པའི་ཨུརྱ་ཤྲཱི་ནི་
མཛའ་བོའི་ལྷའི་དམོད་པས་ས་ཡི་འཇིག་རྟེན་དུ་འོངས་ཏེ། དེར་དེ་མཛེས་
པ་དང་ལྡན་པ་ཉིད་དུ་ལོ་མང་པོའི་བར་དུ་གནས་ཤིང་དམོད་པའི་དུས་ཞི་བར་
གྱུར་པ་ན། དེ་སླར་ཡང་དབང་པོའི་མདུན་སར་སོང་བར་གྱུར་ཏོ།།
༥༧.དེ་ནས་ངོ་མཚར་དང་ལྡན་པའི་བྱུང་བ་ཐོས་ནས། ལཀྵ་མ་ཎ་
སྤྲོ་བ་དང་ལྡན་པས་རཱ་མ་ལ་གསོལ་བ། ཀྱེ་ཉི་མའི་གཉེན་གྱི་མཆོག་གང་དག་
ཚངས་པའི་དྲང་སྲོང་གནས་འཇོག་དང༌། རྒྱལ་པོའི་དྲང་སྲོང་མིག་མི་འཛུམ་
ལྷ་རྣམས་ཀྱི་མཆོད་འོས་སུ་གྱུར་པ་དེ་གཉིས་པོས་རགས་པའི་ལུས་བོར་ནས།
སླར་ཕྲ་བའི་ལུས་ཇི་ལྟ་བུ་དག་དང་ལྡན་པར་གྱུར་ཅེས་དྲིས་པ་ན། བདེན་པ་
107



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དང་ཕ་རོལ་གནོན་པ་དཔལ་དགའ་བྱེད་ཀྱིས་བདག་ཉིད་ཆེན་མོ་གནས་འཇོག་
གིས་ལུས་ཇི་ལྟར་བཟུང་བའི་ཚུལ་དང་ཉེ་བར་འབྲེལ་བའི་བྱུང་བ་སླར་སྨྲ་བར་
བརྩམས་ཏེ། ལཀྵ་མ་ཎ་ལ་སྨྲས་པ། ཀྱེ་ར་གླུའི་མཆོག་བློ་གྲོས་ཆེན་པོ་
མཛའ་བོ་དང་། ཆུ་ལྷའི་ཐིག་ལེ་འབར་བ་དང་ལྡན་པའི་བུམ་པ་ཡོངས་སུ་
གྲགས་པ། ་ དེ་ལས་གཟི་བརྗིད་ཅན་ བྲམ་ཟེ་གཉིས་ མངོན་ དུ་ གྱུར་པ་དེ་
གཉིས་ཀ་དྲང་སྲོང་རྣམས་ཀྱི་མཆོག་ཏུ་གྱུར་ཏོ།། དང་པོར་བུམ་པ་ལས་
ལེགས་ལྡན་དྲང་སྲོང་ཨ་ག་སྐྱ་(རི་བྱི་)སྐྱེས་ཏེ། དེས་ཁོ་བོ་ནི་ཁྱོད་ཀྱི་བུ་མིན་
ནོ་ཞེས་ཕྱོགས་གཞན་དུ་སོང་ངོ༌།། དེ་གང་ལས་བྱུང་བ་ནི་མཛའ་བོ་ལྷའི་ཐིག་
ལེ་སྟེ། དེ་ཨུཏྲ་ཤིས་སྤྲུལ་ཏེ་བུམ་པའི་ནང་ཆུ་ལྷའི་ཁུ་བ་འདྲེས་པ་དེ་ལས་གཟི་
ལྡན་ཐུབ་པ་གནས་འཇོག་སླར་མངོན་ཏུ་གྱུར་པ་དེ་ནི། བུ་རམ་ཤིང་པའི་
རིགས་ཀྱི་མདུན་ན་འདོན་དུ་(བླ་མར་)གྱུར་ཏེ། ཀྱེ་ནུ་བོ་ལཀྵ་མ་ཎ། གང་
གི་ཚེ་རྒྱལ་པོ་བུ་རམ་ཤིང་པ་སྐྱེ་བ་བླངས་མ་ཐག་ཏུ་སྨད་འོས་དང་བྲལ་བའི་ཐུབ་
པ་གནས་འཇོག་ནི། བདག་ཅག་གི་རིགས་ལ་ཕན་པའི་ཕྱིར་དུ་མདུན་ན་
འདོན་གྱི་གནས་སུ་བཀུར་ཏོ།། ཀྱེ་གཉེན་བཟང་། ཚུལ་འདི་ལྟ་བུར་ཕྲ་
བའི་ལུས་དང་ལྡན་པའི་ཐུབ་པ་གནས་འཇོག་ཇི་ལྟར་ཡོངས་སུ་བསྐྱེད་པའི་ཚུལ་
བཤད་ཟིན་གྱིས། ད་སྟེ། མིག་མི་འཛུམ་གྱི་བྱུང་བའི་མཐའ་ཉོན་ཅིག་
གང་གི་ཚེ་རྒྱལ་པོ་མིག་མི་འཛུམ་(རགས་པའི་)ལུས་དང་བྲལ་བར་གྱུར་པ་
མཐོང་ནས་བློ་གྲོས་དང་ལྡན་པའི་དྲང་སྲོང་རྣམས་རང་རང་གི་མཆོད་སྦྱིན་གྱི་
སྡོམ་པ་བླངས་ཏེ་མཆོད་སྦྱིན་མཐར་ཕྱིན་པར་བྱས་པ་ན། གཉིས་སྐྱེས་ཀྱི་
མཆོག་རྣམས་ཀྱིས་གྲོང་ཁྱེར་ལ་གནས་པ་རྣམས་དང་། འཁོར་རྣམས་དང་
108



༄༅།།ཨུཏྟརའི་ཀཎྜ།
བཅས་པ་དང་ལྷན་ཅིག་ཏུ་དྲི་དང་མེ་ཏོག་དང་གོས་དང་བཅས་པར། རྒྱལ་
པོ་མིག་མི་འཛུམ་གྱི་ལུས་སྣུམ་གྱི་སྣོད་དུ་ལེགས་པར་སྲུང་སྟེ་བཞག་གོ། དེ་
ནས་མཆོད་སྦྱིན་ཡོངས་སུ་མཐར་ཕྱིན་པའི་ཚེ་ན། དྲང་སྲོང་བྷཾ་གུས། ཀྱེ་
རྒྱལ་པོ་(འདིའི་མཆན་ལ་རྒྱལ་པོའི་ཕྲ་བའི་ལུས་མངོན་པའི་ང་རྒྱལ་གྱིས་འཚོ་བའི་བདག་
ཉིད་ཅན་དེ་ལ་) ཁྱོད་ཀྱིས་ ཁོ་ བོ་ རབ་ ཏུ་ མགུ་བར་བྱས་ཀྱིས། དེའི་ཕྱིར།
གལ་ཏེ་འདོད་ན་ཁྱོད་སྲོག་སྣང་རུང་ཙམ་དེ། ཁོ་བོས་སླར་ལུས་ལ་འཇུག་
པར་བགྱིའོ། ཞེས་སྨྲས་པ་དང་། ཤྲཱི་གུ་དང་ལྷན་ཅིག་ཏུ་ལྷ་རྣམས་ཀྱང་
རབ་ཏུ་དགའ་བར་གྱུར་ནས། མིག་མི་འཛུམ་གྱི་སྲོག་གི་བདག་ཉིད་དེ་ལ།
རྒྱལ་པོའི་དྲང་སྲོང་། མཆོག་ལོངས་ཤིག ཁྱོད་ཀྱི་སྲོག་དང་སེམས་པར་
འོས་པ་གང་དུ་འཕོ་བར་བྱ་ཞེས་སྨྲས་པ་དང་། མིག་མི་འཛུམ་གྱི་སྲོག་གི་
བདག་ཉིད་དེས། ཀྱེ་ལྷ་ཡི་མཆོག་རྣམས། བདག་སྲོག་ཆགས་ཐམས་ཅད་
ཀྱི་མིག་ལ་གནས་པར་འདོད་དོ་ཞེས་སྨྲས་པ་དང་། ལྷ་རྣམས་ཀྱིས་དེ་ལ་ཤིན་
ཏུ་ལེགས་སོ།། ཁྱོད་རླུང་གི་གཟུགས་སུ་གྱུར་ཏེ་སྲོག་ཆགས་ཐམས་ཅད་ཀྱི་
མིག་ལ་རྒྱུ་བཞིན་དུ་གནས་པར་བྱོས་ཤིག ཀྱེ་ས་ཡི་བདག་པོ། ཁྱོད་རླུང་
གི་གཟུགས་སུ་རྣམ་པར་རྒྱུ་བའི་དུས་སུ་ངལ་བར་གྱུར་ན། དེ་འགོག་པའི་
ངལ་གསོའི་ཕྱིར་དུ་སྲོག་ཆགས་ཀུན་མིག་ཡང་དང་ཡང་དུ་ཟུམ་པར་འགྱུར་བར་
ཡང་བྱོས་ཤིག ཅེས་སྨྲས་ཏེ། ལྷ་རྣམས་གང་ནས་འོངས་པ་དེར་སླར་ལྡོག་
གོ། དེ་ནས་དྲང་སྲོང་ཆེན་པོ་རྣམས་ཀྱིས་མིག་མི་འཛུམ་གྱི་ལུས་བཟུང་སྟེ།
དེའི་སྟེང་དུ་སྲུབ་ཤིང་བཞག་སྟེ་སྟོབས་དང་བཅས་པས་བསྲུབ་པར་བརྩམས་ཏེ།
རིག་སྔགས་ཀྱང་བཟླ་བར་བྱེད་དོ།། བདག་ཉིད་ཆེན་པོ་དེ་རྣམས་མིག་མི་
109



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
འཛུམ་གྱི་བུ་ཉེ་བར་བསྐྱེད་པའི་དུས་སུ། རིག་སྔགས་བཟླ་བཞིན་དུ་སྲུབ་
ཤིང་བསྲུབས་པ་ལས། ། བུ་མི་ཐི་བསྐྱེད་པར་བྱས་པས། དེ་ལྟ་བུའི་ཡ་
མཚན་གྱིས་བསྐྱེད་པས་ཇ་ན་ཀ་སྐྱེད་བྱེད་ཅེས་བྱ་ལ། ལུས་དང་བྲལ་བ་ལས་
སླར་ལུས་མངོན་དུ་གྱུར་པ་ལས་བོ་དེ་ཧི་ལུས་འཕགས་ཞེས་སྨྲའོ།། ཚུལ་དེ་ལྟ་
བུ་ཐོག་མར་ལུས་བྲལ་གྱི་རྒྱལ་པོ་ཇ་ན་ཀ་སྐྱེད་བྱེད་ཀྱི་མིང་ནི་གཟི་བྱིན་ཅན་མི་
ཐི་བྱུང་ངོ་།། གང་ལས་སྐྱེད་བྱེད་ཀྱི་རྒྱུད་པ་ལ། མི་ཐིལའམ་ལུས་འཕགས་
ཞེས་གྲགས་སོ།། (འདི་ནི་སི་ཏཱའི་ཕའི་རིགས་ཀྱི་ཁུངས་བཤད་པ་ལྟ་བུ།) ཀྱེ་ནུ་
བོ་ལཀྵ་མ་ཎ། རྒྱལ་པོའི་མཆོག་ཏུ་གྱུར་པ་མིག་མི་འཛུམ་གྱིས་བྲམ་ཟེ་གནས་
འཇོག་ལ་དམོད་པ་བོར་ཞིང་། མིག་མི་འཛུམ་ལ་གནས་འཇོག་གིས་དམོད་
པ་བོར་ཡང་། ངོ་མཚར་ཅན་གྱི་སྐྱེ་བ་བླངས་པའི་རྒྱུ་གང་ཡིན་པ་ངས་ཁྱོད་ལ་
བཤད་ཟིན་ཏོ། །
༥༨. དེ་ནས། དགྲ་ཀུན་འཇོམས་པར་བྱེད་པ་ལཀྵ་མ་ཎས། གཟི་
བརྗིད་འབར་བའི་བདག་ཉིད་དཔལ་རཱ་མ་ལས་དོན་ཡང་དག་པར་རྟོགས་ནས།
ཀྱེ་མི་ཡི་མཆོག་ལུས་འཕགས་ཀྱི་རྒྱལ་པོ་དང་(མིག་མི་འཛུམ་དང་)ཐུབ་པ་གནས་
འཇོག་གི་བྱུང་བའི་མཐའ་ཡོངས་སུ་རྫོགས་པ་ནི། ཤིན་ཏུ་ཡ་མཚན་ཞིང་།
མཆོག་ཏུ་ངོ་མཚར་སྐྱེད་པར་བྱེད་པ་ལགས་པར་ཤེས་སོ།། རྒྱལ་པོ་མིག་མི་
འཛུམ་ནི་ཤིན་ཏུ་དཔའ་བའི་རྒྱལ་རིགས་ཡིན་ལ། ཁྱད་པར་དུ་མཆོད་སྦྱིན་
གྱི་སྡོམ་པ་བླངས་པས་ན། དེས་བདག་ཉིད་ཆེན་པོ་གནས་འཇོག་ལ་ཡང་
དག་པར་འོས་པ་ཉིད་དུ་བཟོད་པར་མ་བྱས་སོ།། ཞེས་ལཀྵ་མ་ཎས་སྨྲས་པ་
དང་། རྒྱལ་རིགས་ཀྱི་གཙོ་བོ་རཱ་མས་བསྟན་བཅོས་ཀུན་ལ་མཁས་ཤིང་གཟི་
110



༄༅།།ཨུཏྟརའི་ཀཎྜ།
བརྗིད་འབར་བའི་ནུ་བོ་ལཀྵ་མ་ཎ་ལ། ཀྱེ་གཉེན་བཟང་མའི་གཞོན་ནུ་
དཔའ་བོ། སྐྱེས་བུ་ཐམས་ཅད་ཀྱིས་དེ་ལྟ་བུ་ཉིད་དུ་(རྒྱུ་མཚན་མེད་པར་)
བཟོད་པར་མི་བྱེད་དོ།། ཇི་ལྟར་ན་རྒྱལ་པོ་ཡ་ཡཱཏི་བཞིན་ཏེ། རྒྱལ་པོ་ཡ་
ཡཱཏིས་སེམས་ཅན་གྱི་ཡོན་ཏན་དང་རྗེས་སུ་མཐུན་པའི་ལམ་ལ་བརྟེན་ནས།
བརྣག་དཀའ་བའི་སྡང་བ་ལ་བཟོད་པར་བྱས་པ་གང་ཡིན་པ་བཤད་ཀྱིས་ཡིད་
ལ་ཟུངས་ཤིག ན་ཧུ་ཋའི་བུ་རྒྱལ་པོ་ཡ་ཡཱཏི་ནི། གྲོང་ཁྱེར་བ་དང་སྐྱེ་དགུ་
ཐམས་ཅད་དར་བར་བྱེད་པ་པོ་ཡིན་ལ། དེ་ལ་གང་དག་ཆུང་མ་གཉིས་
མཆིས་པ། དེ་གཉིས་དང་མཉམ་པའི་གཟུགས་ཅན་མ་ས་ཡི་སྟེང་དུ་མ་བྱུང་
ངོ་།། ན་ཧུ་ཥ་དགའ་བའི་རྒྱལ་པོ་ཡ་ཡཱཏི་ཆུང་མ་གཅིག་གི་མིང་ནི་ཤ་རྨིཎྜ་ཋ་
ཞེས་བྱ། དེས་རྒྱལ་པོ་ལ་རབ་ཏུ་གུས་པར་བྱེད་ལ། དེ་ནི་སྲིན་པོའི་རིགས་
བྲིཥ་པརྔའི་(ཞི་བའི་མིང་ཕྱུགས་བདག་) བུ་མོ་ཡིན་ནོ།། དེའི་ཆུང་མ་གཉིས་པ་
ནི། ཤུ་ ཀཱ་ཙརྱའི་བུ་མོ་དེ་ཝ་ཡཱནཱི་ཞེས་བྱ་སྟེ། དེ་ཤིན་ཏུ་མཛེས་མོད་ཀྱང་
རྒྱལ་པོ་ལ་དེ་ཙམ་དགའ་བར་མི་བྱེད་དོ།། དེ་གཉིས་ཀ་ལ་བུ་གཟུགས་དང་
ལྡན་པ་རེ་རེ་བཙས་ཏེ། ཤ་རྨིཥྛ་ལ་པཱུ་རཱུ་དང་། དེ་ཝ་ཡཱ་ནཱི་ལས་ཡ་དུ་ཞེས་
བྱ་བ་སྐྱེས་སོ།། པུ་རུའི་མ་ནི་བརྩེ་བ་དང་ལྡན་པའི་སྤྱོད་པ་དང་། རང་གི་
ཡོན་ཏན་ལ་བརྟེན་ནས་རྒྱལ་པོ་ཤིན་ཏུ་དགའ་བར་བྱེད་པས། དེས་བུ་ཡ་དུ་
རབ་ཏུ་སྡུག་བསྔལ་ཏེ། མ་ལ་སྨྲས་པ། ཀྱེ་མ་མ། ཁྱོད་ནི་རྩོལ་བ་ལ་མ་
ལྟོས་པ་ཉིད་དུ་བྱ་བ་ཆེན་པོ་བྱེད་པ་ལྷའི་རང་བཞིན་སློབ་དཔོན་ཤུ་ཀྲ་ཕུར་བུའི་
རིགས་ སུ་ སྐྱེས་ ན་ ཡང་། ཅིའི་ ཕྱིར་ འདིར་ ཤིན་ ཏུ་ སྡུག་ བསྔལ་ ཞིང་།
བཟོད་དཀའ་བའི་བརྙས་པ་འདི་ལྟ་བུ་དང་དུ་ལེན་པར་བྱེད། དེའི་ཕྱིར། །
111



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད》
མ་མ། འུ་བུ་ཅན་ལྷན་ཅིག་མེར་འཇུག་པར་འོས་ཀྱི། རྒྱལ་པོ་ནི། སྲིན་
པོའི་བུ་མོ་ཤ་རྨིཏྟ་དང་ཉིན་མཚན་དུ་ལྷན་ཅིག་ཏུ་རོལ་པར་བྱེད་པས། གལ་
ཏེ་མ་མ་ཁྱོད་རང་ཉིད་ཀྱིས་བཟོད་པར་བྱེད་ན་ནི་དེར་ཟད། བདག་ནི་སྲོག་
དོར་བ་ལ་གནང་བ་སྩོལ་ཅིག་དང་། ཁོ་བོ་ནི་མི་བཟོད་ཀྱིས་ངེས་པར་གདོན་
མི་ཟ་བར་ལྕེབས་པར་བྱའོ།། ཞེས་ངུད་མོ་འབྱིན་བཞིན་དུ་སྨྲས་པ་དང་།
བུ་ཡཱ་དུ་ངུ་བཞིན་དུ་སྨྲས་པའི་ཚིག་ཐོས་ཏེ། དེ་ཝ་ཡཱནི་རབ་ཏུ་ཁོང་ཁྲོ་བར་
གྱུར་ཏེ། དེ་ཉིད་དུ་རང་གི་ཕ་སློབ་དཔོན་ཕུར་བུ་ཡིད་ལ་བྱས་པ་དང་། དེ་
སློབ་དཔོན་ཕུར་བུས་ཤེས་ཏེ། གང་དུ་དེ་ཝ་ཡཱ་ནི་མངོན་པར་གནས་པའི་
གནས་དེ་ཉིད་དུ་འོངས་སོ།། དེས་རང་གི་བུ་མོ་ལུས་མི་བདེ་ཞིང་མི་དགའ་
ནས་ཡིད་དང་བྲལ་བ་ལྟ་བུར་མཐོང་ནས་སྨྲས་པ། བུ་མོ་འདི་ཅིའི་ཐ་ཚིག་
ཅེས་བྷཾ་གུའི་གཉེན་གཟི་བརྗིད་ཅན་དེས་འདྲི་བར་བརྩམས་པ་དང་། དེ་ཝ་
ཡཱནི་ལྷག་པར་ཁྲོ་བཞིན་དུ། ཀྱེ་ཐུབ་པ་དམ་པ། ཁོ་མོ་ནི་རབ་ཏུ་འབར་
བའི་མེའམ། གཏིང་དཔག་དཀའ་བའི་ཆུར་འཇུག་པར་བགྱི་ལ། གཞན་
དུ་ན་དུག་ཟའོ།། འདིར་གཞན་གྱིས་བརྙས་པའི་འོས་སུ་བགྱིད་དེ་འཚོ་བར་
མི་ནུས་ཏེ། ཁོ་མོ་འདི་ན་ཅི་ཙམ་གདུངས་ཤིང་སྡུག་བསྔལ་ལ། གཞན་
གྱིས་གཙེས་པར་གྱུར་པ་གང་ཡིན་པ་དེ་ཁྱོད་ཀྱིས་མི་ཤེས་སོ།། ཀྱེ་ཚངས་པ།
ཇི་ལྟར་ཤིང་ལྗོན་པ་ཡལ་བར་དོར་ན། དེ་ལ་བརྟེན་པའི་ལོ་མ་དང་། ཡལ་
ག་དང་། འབྲས་བུ་རྣམས་ཆུད་འཛའ་ཞིང་ཉམས་པར་མི་འགྱུར་རམ།
ཀྱི་བྷཾ་གུའི་གཉེན། རྒྱལ་པོ་ཡ་ཡཱ་ཏིས་ཁྱོད་ལ་མ་གུས་པའི་རྒྱུས་བདག་འདིར་
ཡལ་བར་དོར་ཏེ། བརྩེ་བར་མི་བྱེད་དོ།། ཞེས་དེའི་ཚིག་ཐོས་ནས་སློབ་
112



༄༅།།ཨུཏྟརའི་ཀཎྜ།
དཔོན་ཕུར་བུ་ཁྲོ་བ་རབ་ཏུ་འབར་བས་ན་ཧུ་ཥའི་རྒྱལ་པོ་ཡ་ཡཱ་ཏི་ལ་མཚོན་ཏེ་
སྨྲ་བར་བརྩམས་པ། ཀྭ་ཡེ། ན་ཧུ་ཥའི་གཞོན་ནུ། ཁྱོད་ངན་པའི་རང་
བཞིན་ལ་གནས་པ་ལས་ཁོ་བོ་ལ་མ་གུས་པར་གྱུར་པ་གང་བྱས་པ། དེའི་ཕྱིར།
ཁྱོད་ཀྱི་གནས་སྐབས་རྒུད་པ། ཟད་པ། རྒད་པོ་ཉིད་དུ་གྱུར་ལ། དུས་
ཀུན་ཏུ་རིད་ཅིང་གནས་པར་གྱུར་ཅིག་ཅེས་རྒྱལ་པོ་ལ་སྨྲས་ཏེ། རང་གི་བུ་མོ་
དབུགས་ཕྱུང་ནས་གྲགས་པ་དང་ལྡན་པའི་ཚངས་པའི་དྲང་སྲོང་ཕུར་བུ་རང་གི་
གནས་སུ་ཕྱིར་ལྡོག་གོ། དེ་ལྟར་གཉིས་སྐྱེས་ཀྱི་གཙུག་གི་ནོར་བུ་སློབ་དཔོན་
ཕུར་བུ་རང་གི་བུ་མོ་དེ་ཝ་ཡཱ་ནི་དབུགས་ཕྱུངས་ཤིང་། ན་ཧུ་ཥའི་རྒྱལ་པོ་ཡ་
ཡཱཏི་ལ་དེ་ལྟར་སྨྲས་ཏེ། དམོད་པ་བོར་ཏེ་སླར་སོང་བར་གྱུར་ཏོ།།
༥༩. དེ་ལྟར་ཤུ་ཀཱཅརྱ་ཕུར་བུ་ཁྲོས་པའི་ཚུལ་ཐོས་ནས་ན་ཧུ་ཥའི་
གཞོན་ནུ་ཡ་ཡཱ་ཏི་ཤིན་ཏུ་སྡུག་བསྔལ་བར་གྱུར་ལ། དེ་ལ་རྒ་བའི་གནས་དེ་
ལྟར་ཐོབ་ཀྱང་དེ་གང་དག་སྐྱེ་བོ་གཞོན་པ་ཞིག་དང་བརྗེ་བར་ནུས་མོད་ཀྱང་།
དེ་མི་སྡུག་པ་རྒ་བའི་གནས་སྐབས་ཐོབ་སྟེ། རྒྱལ་པོས་རང་གི་བུ་ཡ་དུ་ལ་སྨྲས་
པ། ཀྱེ་ཡ་དུ། ཁྱོད་ནི་ཆོས་ཤེས་པ་སྟེ། ཁོ་བོའི་བུ་གྲགས་པ་དང་ལྡན་པ་
ཁྱོད་ཀྱིས་ཁོ་བོའི་སླད་དུ་གཞན་གྱི་ལུས་ལ་བསྒྱུར་འོས་པའི་རྒ་བའི་གནས་
སྐབས་འདི་བཟུང་བར་བྱོས་ལ། ཁོ་བོ་ནི་རང་གི་ལོངས་སྤྱོད་ཀྱི་ཡུལ་ལ་བདེ་
བར་སྤྱད་པར་བགྱིའོ།། ཅིའི་ཕྱིར་ཞེ་ན། དེ་རིང་བར་འདོད་པའི་ཡུལ་ལ་
སྤྱོད་པའི་ཚིམ་པ་མ་ཐོབ་པས། རེ་ཞིག་འདོད་པ་དང་རྗེས་སུ་མཐུན་པ་བདེ་
བའི་ཡུལ་ཉམས་སུ་མྱོང་བར་བྱས་ཏེ། སླར་རང་གི་རྒ་བའི་གནས་སྐབས་
ཁྱོད་ལས་བླང་བར་བགྱིའོ་ཞེས་སྨྲས་པ་དང་། ཡ་དུས་མི་ཡི་མཆོག་ཡ་ཡཱ་ཏི་
113



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
ལས་ཚིག་དེ་ཐོས་ནས། ཀྱེ་ས་བདག བདག་ནི་ཁྱོད་ལས་ནོར་དང་།
དྲུང་དུ་གནས་ཏེ་བརྩེ་བས་སྐྱོང་བ་ལས་ཡལ་བར་དོར་བ་ཡིན་ན། བུ་གང་
ཞིག་ཁྱོད་དང་ལྷན་ཅིག་གནས་ཏེ་ཟས་ཟ་བ། གཅེས་པའི་བུ་པཱུ་རུ་ལ་རྒ་བའི་
གནས་སྐབས་འཛིན་དུ་ཆུག་ཅིག ཅེས་ཡ་དུས་སྨྲས་པ་དང་། རྒྱལ་པོས་
བུ་པཱུ་རུ་ལ། ཀྱེ་སྟོབས་པོ་ཆེ། ཁོ་བོ་བདེ་བ་དང་རབ་ཏུ་བདེ་བའི་སླད་དུ།
རེ་ཞིག་རྒ་བའི་གནས་སྐབས་ཁྱོད་ཀྱིས་ཟུངས་ཤིག་ཅེས་སྨྲས་པ་དང་། པཱུ་
རུས་ལག་གཉིས་ཐལ་མོ་སྦྱར་ཏེ། ཀྱེ་ཡབ། ཁྱོད་ལ་བསྙེན་བཀུར་བའི་
གནས་ཐོབ་པ་ནི་བྱས་པ་གཟོ་བར་གྱུར་གྱིས་ཁྱོད་ཀྱིས་བདག་ལ་བརྩེ་བས་རྗེས་
སུ་བསྐྱངས་པས་ན། བཀའ་བཞིན་སྐྱོང་བ་ལ་དུས་རྟག་ཏུ་བྱ་བར་བྱེད་ཅིང་
གནས་ལགས་སོ།། ཞེས་པ་རུས་རྒ་བའི་གནས་སྐབས་བདག་གིར་བྱེད་པའི་
ཚིག་ཐོས་ནས། ན་ཧུ་ཥའི་བུ་ཡ་ཡཱཏི་རབ་ཏུ་དགའ་བར་གྱུར་ནས་རང་གི་རྒ་
བའི་གནས་སྐབས་བུ་པཱུ་རུའི་ལུས་ལ་འཕོས་པར་བྱས་སོ།། དེ་མ་ཐག་ཏུ་
གཞོན་ནུར་གྱུར་པའི་ཡ་ཡཱ་ཏིས་མཆོད་སྦྱིན་སྟོང་གི་སྟ་གོན་བྱས་ཏེ་ལོ་སྟོང་ཕྲག་
མང་པོའི་བར་དུ་ས་བཞི་བསྐྱངས་ཏེ་དུས་ཡུན་རིང་འདས་པའི་རྗེས་སུ་རྒྱལ་
པོས། བུ་པཱུ་རུ་ལ། བུ་ད་སྟེ་ངས་རྒ་བའི་གནས་སྐབས་ཁྱོད་ལ་བཅོལ་ཏེ་
ཁྱོད་ཀྱི་ལུས་ལ་བཀོད་པ་དེ། ད་ཚུར་བླང་གིས་ཁྱོད་སྡུག་བསྔལ་བར་མ་བྱེད་
ཅིག ཀྱེ་སྟོབས་པོ་ཆེ། ཁྱོད་ཀྱིས་ངའི་ཚིག་དང་དུ་བླངས་ནས་ཁོ་བོ་ཤིན་
ཏུ་མགུ་བར་བྱས་པ་ན་ད་ནི་བརྩེ་བ་ཆེན་པོས་ཁྱོད་རྒྱལ་པོའི་གནས་སུ་དབང་
བསྐུར་བར་བགྱིའོ།། ཞེས་བུ་པཱུ་རུ་ལ་སྨྲས་ཏེ། དེ་ནས་རྒྱལ་པོས། ཆུང་
མ་དེ་ཝ་ཡཱནཱིའི་བུ་ཡཱ་དུ་ལ་ཁྲོ་བ་དང་བཅས། ཀྱེ་ཡ་དུ། གཞན་གྱིས་མི་
114



༄༅།།ཨུཏྟརའི་ཀཎྜ།
ཐུབ་པའི་རྒྱལ་རིགས་ཀྱི་ནང་ན་ཁྱོད་ལྟ་བུ་སྲིན་པོའི་བུ་ཞིག་སྐྱེས་ཏེ། ཁྱོད་
ཀྱིས་ནི། ཁོ་བོས་བཀའ་བསྒོ་བ་རྣ་བར་གཟོན་པར་བྱས་པས། ཁྱོད་རང་
གི་བུ་རྣམས་རྒྱལ་སྲིད་དབང་བའི་རེ་བའི་ཤིང་རྟ་འབྲས་མེད་དུ་གྱུར་ཟིན་ཏེ།
ང་ནི་ཁྱོད་ཀྱི་ཕ་ཡིན་ལ། བླ་མ་ཡང་ཡིན་པ་ལ་ཁྱོད་ཀྱིས་མ་གུས་པ་བྱས་པ་ན།
དེའི་ཕྱིར་ཁྱོད་འཇིགས་སུ་རུང་བའི་སྲིན་པོ་དང་། མཚན་མོར་(ཤ་ཟ་དང་
སྲིན་པོའི་མིང་གི་རྣམ་གྲངས་) སྤྱོད་པའི་གནས་སུ་སྐྱེ་བར་གྱུར་ཅིག བློ་ངན་
ཁྱོད། དེའི་ཕྱིར་ཟླ་བའི་རིགས་སུ་སྐྱེས་པའི་རྒྱལ་པོའི་རྒྱུད་དུ་གནས་པར་མི་
འོས་པས། གང་ཁྱོད་ཀྱི་རིགས་སུ་སྐྱེས་པ་རྣམས་ཀྱང་ཁྱོད་ལྟ་བུར་མ་རུངས་
པ་ཉིད་དུ་གྱུར་ཅིག་ཅེས་ཡ་དུ་ལ་སྨྲས་ཏེ། ཡ་ཡཱཏིས། བུ་པཱུ་རུ་རྒྱལ་སྲིད་
ལ་མངོན་པར་དབང་བསྐུར་ཏེ་བསྟི་གནས་ཀྱི་གནས་སུ་སོང་ནས་ཡུན་རིང་པོར་
གནས་པའི་མཐར། ལོངས་སྤྱོད་པའི་མཐུ་ཟད་དེ་ན་ཧུ་ཥའི་བུ་རྒྱལ་པོ་ཡ་ཡཱ
ཏི་ལུས་བཏང་སྟེ་མཐོ་རིས་སུ་གནས་སོ།། དེ་ནས་གྲགས་པ་དང་ལྡན་པ་པཱུ་
རུས་ཆོས་དང་ལྡན་པའི་སྒོ་ནས་ཀཱཤིའི་རྒྱལ་པོ་རྣམས་ཀྱི་རྒྱལ་པོའི་ཁབ་མཆོག་
ཏུ་ གྱུར་ པ། རབ་ ཏུ་ གནས་ པའི་ གྲོང་ཁྱེར་(པྲ་ ཏིཥྛ་ པུ་ ར་) དུ་ རྒྱལ་ སྲིད་
བསྐྱངས་ལ། དེ་ནས་རྒྱལ་རིགས་ལས་ཕྱིར་ཕྱུང་བ་ཡ་དུས་ནི་བགྲོད་དཀའ་
ཁྲུང་ཁྲུང་གི་ནགས་སུ་སྲིན་པོ་སྟོང་ཕྲག་མང་པོ་སྐྱེ་བར་བྱས་སོ།། ཀྱེ་ལཀྵ་མ་
ཎ། དེ་ལྟར་སློབ་དཔོན་ཕུར་བུའི་དམོད་པ་ལས་རྒྱལ་ཏེ་རྒྱལ་པོ་ཡ་ཡཱཏིས་
རྒྱལ་རིགས་ཀྱི་ཆོས་ཀྱི་རྗེས་སུ་ཞུགས་ལ། རྒྱལ་པོ་མིག་མི་འཛུམ་གྱིས་ནི་
གནས་འཇོག་གི་དམོད་པ་ལ་མི་བཟོད་པ་སྐྱེས་སོ།། ཀྱེ་ཕུ་བོ། ད་སྟེ་འདི་ལྟ་
བུའི་ཚུལ་བཤད་ཟིན་མོད། ལས་བྱས་པ་བདག་གིར་བྱེད་པའི་སྐྱེས་བུ་དམ་
115



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པ་རྣམས་ཀྱི་ལྟ་བའི་རྗེས་སུ་འབྲང་བར་བྱེད་དགོས་ཏེ། གཞན་དུ་ན། ཇི་
ལྟར་རྒྱལ་པོ་ནི་རིག་དང་འདྲ་བར་རྐྱེན་དང་བཅས་པར་གྱུར་ན་ནི་མི་རུང་ངོ་།།
ཞེས་དགའ་བྱེད་རཱ་མས་ཟླ་བ་ལྟར་ཡིད་འཕྲོག་པའི་བཞིན་དང་བཅས་ཏེ་བྱུང་
བའི་མཐའ་བཤད་པའི་རྗེས་སུ། དེའི་ཚེ་བར་སྣང་ལ་སྐར་མ་གཅིག་གམ་
གཉིས་ཤིག་སྣང་ལ། ཤར་ཕྱོགས་ཀྱི་བར་སྣང་ཐུན་མཚམས་ཀྱི་དམར་བའི་
མདངས་ལས། ཇི་ལྟར་མེ་ཏོག་གི་ཚོན་གྱིས་བྱུག་པའི་གོས་དམར་ཞིང་མཛེས་
པས་དེའི་ལུས་བཀབ་པ་བཞིན་དུ་གྱུར་ཏོ།། (འདི་ནི་རྒྱ་གར་ལ་སྔ་དགོང་ཐུན་
མཚམས་ཀྱི་དམར་མདངས་མཛེས་པར་འཆར་བ་ལ་བརྒྱན་པ་ཡིན་ནོ།།)
༦༠. དེ་ནས་ནངས་པར་ཤིན་ཏུ་དྭངས་ཤིང་དྲི་མ་བྲལ་བའི་སྔ་དྲོའི་ཆ་
ལ། ཤར་ཕྱོགས་སུ་བལྟས་ཏེ་ཐུན་མཚམས་ཀྱི་ཁ་ཏོན་དང་ཁྲུས་དང་ཉེ་རིག་
ལ་སོགས་པ་རྒྱུན་ཆགས་ཀྱི་བྱ་བ་བྱས་ཏེ། པད་མའི་མིག་ཅན་རཱ་མ་རྒྱལ་པོའི་
ཆོས་སྐྱོང་བའི་ཕྱིར་དུ། རིག་བྱེད་ལ་རྣམ་པར་མཁས་པའི་བྲམ་ཟེ་རྣམས་
དང་། མདུན་ན་འདོན་ཐུབ་པ་གནས་འཇོག་དང་། འོད་སྲུང་དང་ལྷན་
ཅིག་རྒྱལ་པོའི་མདུན་ས་ལ་གནས་ནས། ཆོས་ཀྱི་སྟན་(མཆན་དུ་ལུགས་དང་
ཁྲིམས་ལ་གནས་པ་ཞེས་) ལ་རྣམ་པར་མཛེས་སོ།། མདུན་ས་དེར་ནི་བློན་པོ་
ཞལ་ལྕེ་གཅོད་པ་བློ་གྲོས་ཅན་དང་། བསྟན་བཅོས་ མངོན་པར་སྨྲ་བའི་
མཁས་པ་དང་། ལུགས་ཤེས་པ་(ནཱི་ཏི་ཤཱ་སྟྲཱི་ཛྙཱ་ཆོས་སྲིད་ཀྱི་ལུགས་ཤེས་པ་ཞེས་
ཁྲིམས་དང་མི་འདྲ་)རྒྱལ་པོའི་ཚོགས་ཀྱིས་ཡོངས་སུ་གང་བ། འབད་པ་ལ་མ་
ལྟོས་པར་བགྱི་བ་ཆེན་པོ་སྒྲུབ་པའི་མི་ཡི་སེངྒེ་རཱ་མའི་མདུན་ས་དེ་ནི། དབང་
པོ་དང་། གཤིན་རྗེ་དང་། ཆུ་ལྷའི་མདུན་ས་དང་མཚུངས་པར་མཛེས་
116



༄༅།།ཨུཏྟརའི་ཀཎྜ།
པའོ།། དེ་ལྟར་གནས་པའི་ལེགས་ལྡན་རཱ་མས་མཚན་བཟང་དང་ལྡན་པ་
ལཀྵ་མ་ཎ་ལ། ཀྱེ་སྟོབས་པོ་ཆེ། གཉེན་རྣམས་དགའ་བར་བྱེད་པ་ཁྱོད་ཕྱི་
རོལ་དུ་སོང་ལ། བགྱི་བ་དོན་དུ་གཉེར་བ་གང་སུ་ཞིག་གནས་པ་ལྟོས་ཤིག
ཀྱེ་དགའ་བའི་གཉེན། ཁྱོད་ཀྱིས་དོན་གཉེར་དུ་འོང་བ་རྣམས་རེས་སུ་བྱས་
ཏེ། ནང་དུ་བོས་ཤིག་ཅེས་སྨྲས་པ་དང་། རཱ་མའི་བཀའ་ཉན་ནས་མཚན་
ལེགས་ལཀྵ་མ་ཎ་སྒོ་དྲུང་དུ་སོང་སྟེ། བགྱི་བ་དོན་དུ་གཉེར་བ་རྣམས་ལ་
འབོད་ཀྱང་། བདག་བགྱི་བ་འདིའི་ཕྱིར་དུ་འོང་ངོ་ཞེས་སུས་ཀྱང་སྨྲ་བ་མ་
བྱུང་ངོ་། །
དཔལ་རྭ་མས་རྒྱལ་སྲིད་བྱེད་པའི་དུས་སུ་ནི། གང་སུ་ལའང་ལུས་ལ་
ནད་དང་། ཡིད་ལ་སྡུག་བསྔལ་གྱིས་གདུང་བ་མེད་པ། ས་སྟེང་དུ་སྨན་གྱི་
རིགས་ཐམས་ཅད་དང་། སྨིན་པར་གྱུར་པའི་ལོ་ཏོག་ལྡན་པའི་ཞིང་གིས་
ཕྱུག་ཅིང་མཛེས་སོ།། དཔལ་རཱ་མའི་རྒྱལ་སྲིད་ཀྱི་དུས་སུ། བྱིས་པ་དང་
གཞོན་ནུ་དང་། དར་མའི་སྐྱེ་བོ་སུ་ཡང་མི་འཆི་ལ། ཐམས་ཅད་ཆོས་དང་
ལྡན་པའི་བཀའ་ལ་གནས་ཤིང་། ཕན་ཚུན་དུ་སུ་ལའང་གནོད་པ་ནམ་ཡང་
མི་འབྱུང་ངོ་།། རཱ་མས་རྒྱལ་སྲིད་བྱེད་པའི་ཚེ་ན། བྱ་བ་དོན་དུ་གཉེར་ཏེ་
འོང་བ་(མཆན་ལ་ཉེས་ཅན་ནམ་ཉེས་པ་འཕོག་པ་)མི་མཐོང་བས། ལཀྵ་མ་ཎ་
ལག་པ་ཐལ་མོ་སྦྱར་ཏེ་དགའ་བྱེད་རཱ་མའི་རྒྱལ་སྲིད་ཀྱི་གནས་སྐབས་ཇི་ལྟ་བ་
གསོལ་ཏོ།། དེ་ལྟ་ནའང་རཱ་མས་གཉེན་བཟང་མའི་གཞོན་ནུ་ལ། སླར་
འདི་ལྟར་དུ། ལཀྵ་མ་ཎ། ཁྱོད་སླར་ཡང་སོང་ལ་བྱ་བ་དོན་དུ་གཉེར་བའི་
སྐྱེ་བོ་སུ་ཞིག་མཆིས་པ་རྟོགས་པར་བྱོས་ཤིག ཡང་དག་པར་ཚད་མར་གྱུར་
117



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པའི་ཁྲིམས་དང་སྦྱོར་བར་བྱས་པས་ན། རྒྱལ་སྲིད་ཆོས་མ་ཡིན་དུ་མི་འགྱུར་
ཏེ། ཐམས་ཅད་རྒྱལ་པོ་(ཁྲིམས་ལུགས་ལ་)ལ་འཇིགས་ནས་རང་དང་གཞན་
སྲུང་བར་བྱེད་དོ།། དཔེར་ན་ཇི་ལྟར་ངས་ བསྲིངས་པའི་མདའ་བཞིན་དུ།
རྒྱལ་པོའི་བཀའ་ལ་གནས་པ་རྣམས་ཀྱིས་སྐྱེ་དགུ་སྐྱོང་བར་བྱེད་པ་དེ་བཞིན་དུ།
ཀྱེ་སྟོབས་པོ་ཆེ་ཁྱོད་ཀྱིས་ཀྱང་དེ་ཁོ་ན་ཉིད་དུ་བྱས་ཏེ་སྐྱེ་དགུ་སྐྱོངས་ཤིག
ཅེས་རཱ་མས་སྨྲས་པ་དང་། གཉེན་བཟང་མའི་གཞོན་ནུ་རྒྱལ་པོའི་ཕོ་བྲང་གི་
ཕྱི་རོལ་དུ་སོང་ངོ་།། ཕྱི་རོལ་དུ་སླེབས་པ་ན། དེ་ན་སྒོ་དྲུང་དུ་ཁྱི་ཞིག་
འདུག་སྟེ། དེས་ལཀྵ་ མ་ ཎའི་ཕྱོགས་སུ་བལྟས་ཏེ་ཡང་དང་ཡང་དུ་སྐད་
འབྱིན་པ་མཐོང་ངོ་།། དེ་ལྟར་མཐོང་ནས་བརྩོན་པ་ལྡན་པ་ལཀྵ་མ་ཎས་དེ་ལ་
དྲིས་པ། ཀྱེ་སྐལ་བ་ཆེན་པོ། ཁྱོད་ཅི་ཞིག་འདོད། འཇིགས་པ་མེད་
པར་སྨྲོས་ཤིག་ཅེས་ལཀྵ་མ་ཎའི་ཚིག་ཐོས་ནས། ཁྱི་དེས། གང་དག་
འབྱུང་པོ་ཐམས་ཅད་ལ་སྐྱབས་སྦྱིན་པ་པོ། སྐྱོན་དང་བྲལ་བའི་བྱ་བ་བྱེད་པ་
འཇིགས་པའི་གནས་སུ་མི་འཇིགས་པ་སྦྱིན་པར་བྱེད་པ། དཔལ་ལེགས་ལྡན་
དགའ་བྱེད་ཁོ་ནའི་མདུན་དུ་ཅི་འདོད་པ་སྨྲ་བར་བགྱིའོ།། ཞེས་ཁྱིའི་གཏམ་
ཐོས་ཏེ། དེས་ར་ གླུའི་བདག་པོ་ལ་གསོལ་བའི་དོན་དུ་རྒྱལ་ པོའི་ཕོ་བྲང་
མཆོག་ཏུ་སོང་ནས། རཱ་མ་ལ་དེས་ཇི་ལྟར་གྱུར་པ་གསོལ་ཏེ་སླར་ཡང་རྒྱལ་
པོའི་ཕོ་བྲང་ནས་འོངས་ཏེ། དེ་ལ་སྨྲས་པ། གལ་ཏེ་ཁྱོད་ལ་ཅུང་ཟད་
གསོལ་འོས་པ་མཆིས་ན། རྒྱལ་པོ་ཉིད་ལ་གསོལ་བའི་ཕྱིར་ཤོག་ཅིག ཅེས་
སྨྲས་པ་དང༌། ཁྱི་དེས། ལཀྵ་མ་ཎ། ཀྱེ་གཉེན་བཟང་མའི་སྲས། ལྷ་
ཡི་གནས་དང་། རྒྱལ་པོའི་ཕོ་བྲང་དང༌། བྲམ་ཟེའི་ཁྱིམ་རྣམས་སུ་ནི།
118



༄༅།།ཨུཏྟརའི་ཀཎྜ།
མེ་ལྷ་དང་། དབང་པོ་དང་། ཉི་མ་དང་། རླུང་ལྷ་རྟག་ཏུ་གནས་པས་
ན། བདག་ཅག་མ་རུངས་པའི་མངལ་ལས་སྐྱེས་པའི་སྲོག་ཆགས་རྣམས་རང་
ཉིད་ཇི་ལྟར་འདོད་པས་འཇུག་པར་མི་འོས་པས་བདག་ནི་རྒྱལ་པོའི་ཕོ་བྲང་དུ་
འཇུག་མི་ནུས་ཏེ། ཅིའི་ཕྱིར་ཞེ་ན། རྒྱལ་པོ་དགའ་བྱེད་རཱ་མ་ནི་ཆོས་
ཡོངས་སུ་བཟུང་བ། བདེན་པར་སྨྲ་བ། གཡུལ་ལ་མཁས་ཤིང་། སེམས་
ཅན་ཐམས་ ཅད་ལ་ ཕན་པའི་ཕྱིར་བཞུགས་པ་ཡིན་ལ། དཔལ་རཱ་མ་ནི།
ཡན་ལག་དྲུག་དང་ལྡན་པའི་ཡོན་ཏན་གྱི་ཕུང་པོ་ཤེས་པ། དཔལ་ ར་ གླུ་
བདག་པོ་ནི་ལུགས་འཛིན་པར་བྱེད་པ། ཀུན་ཤེས་པ། ཀུན་རིག་པ།
གཞན་གྱི་ཡིད་དགའ་བར་མཛད་པའི་སྐྱེ་བུ་རྣམས་ཀྱི་མཆོག་ཡིན་ལ། རཱ་མ་
ཉིད་ཟླ་བ་དང་། འཆི་བ་དང་། གཤིན་རྗེ་དང་། ལུས་ངན་དང་། མེ་
དང་། དབང་པོ་དང་། ཉི་མ་དང་། ཆུ་ལྷ་ཉིད་ལགས་སོ།། ཀྱེ་གཉེན་
བཟང་མའི་སྲས། དཔལ་ར་གླུའི་མགོན་པོ་ནི་སྐྱེ་རྒུ་སྐྱོང་བ་པོ་ལགས་པས།
ཁྱོད་ཀྱིས་རཱ་མ་ལ་གསོལ་ན་ལེགས་ཀྱི། བདག་ནི་དེའི་བཀའ་མ་ཐོབ་པར་ཕོ་
བྲང་འདིར་འཇུག་པར་མི་འདོད་དོ།། ཅེས་སྨྲས་པ་ཐོས་ནས། ལཀྵ་མ་ཎ་
དེ་ལ་སྙིང་བརྩེ་བས་ཕོ་བྲང་དུ་ཞུགས་ཏེ་གསོལ་བ། ཀྱེ་དགེ་ལྡན་མའི་གཉེན་
(ཀོ་ས་ལྟ་རཱ་མའི་ཡུམ་)བདག་གིས་གང་གསོལ་བ་འདི་གསོན་ཅིག ཁྱོད་ཀྱིས་
ཇི་ལྟར་བསྒོ་བ་བཞིན་དུ་ཁོ་བོ་ཕྱི་རོལ་ཏུ་སོང་སྟེ། བྱ་བ་དོན་གཉེར་ཅན་
རྣམས་ལ་འབོད་དེ་གནས་པ་ན། དེའི་ཚེ་སྒོ་དྲུང་ན་ཁྱི་ཞིག་བགྱི་བ་དོན་དུ་
གཉེར་བའི་སླད་དུ་འོངས་སོ།། ཞེས་སྨྲས་པ་དང་། རཱ་མས་དོན་དུ་གཉེར་
བ་གང་སུ་དག་སྒོར་འགྲེངས་ཏེ་གནས་པ་དེ་མྱུར་དུ་མདུན་སའི་ནང་དུ་འོང་
119



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
བར་གྱིས་ཤིག ཅེས་སྨྲས་སོ།། རཱ་མའི་བཀའ་ཐོས་མ་ཐག་ཏུ་བློ་གྲོས་དང་
ལྡན་པ་ལགླུ་མ་ཎས། ཁྱི་དེ་བོས་ནས། དཔལ་རཱ་མ་ལ། དེ་འདི་ན་
མཆིས་སོ་ཞེས་གསོལ་ཏེ། རཱ་མས། ཁྱི་དེ་ལ་བཞིན་ཕྱོགས་ཏེ། ཀྱེ་
འདོད་པའི་དབང་པོ།(ཁྱིའི་མིང་གི་རྣམ་གྲངས།) འདིར་ཁྱོད་ལ་འཇིགས་པ་ཅི་
ཡང་མ་མཆིས་ཀྱི། ཅི་འདོད་པ་ང་ལ་སྨྲོས་ཤིག ཅེས་སྨྲས་པ་དང་། ཁྱི་
དེ་ནི་མགོ་བོ་གས་པ་བཞིན་དུ་གྱུར་ནས། མདུན་ས་ལ་གནས་པའི་དཔལ་
དགའ་བྱེད་ཀྱི་ཕྱོགས་སུ་བལྟས་ཏེ། འདི་ལྟར་དུ། ཀྱེ། རྒྱལ་པོ་ནི་སྲོག་
ཆགས་སྐྱེད་པར་བྱེད་པ་དང་འདྲེན་པ་ལགས་ཏེ། སྐྱེ་བོ་རྣམས་གཉིད་དུ་
སོང་ཚེ་རྒྱལ་པོ་ནི་སད་ནས་སྐྱེས་རྒུ་སྐྱོང་ཞིང་། དེ་བཞིན་ཐམས་ཅད་སྲུང་
བར་བྱེད་ལ། ལུགས་དང་ལྡན་པའི་སྦྱོར་བ་མཆོག་གིས་ནི་ཀུན་སྐྱོང་བར་
བྱེད་ཅིང་། གལ་ཏེ་རྒྱལ་པོས་སྐྱོང་བ་ལས་གཡེལ་ན། སྐྱེ་དགུ་རྣམས་རྒུད་
པར་འགྱུར་བས་ན། རྒྱལ་པོ་ནི་བྱེད་པ་པོ། རྒྱལ་པོ་ནི་སྲུང་བ་པོ། རྒྱལ་
པོ་ནི་ཡོངས་སུ་རྫོགས་པའི་འཇིག་རྟེན་གྱི་ཡབ་ལགས་ཏེ། དེ་བཞིན་དུ།
རྒྱལ་པོ་ནི་དུས་(འཆི་བདག་) དང་བསྐལ་པའང་ལགས་པས་ན། འཇིག་རྟེན་
ཀུན་ལ་ཁྱབ་པར་བྱེད་པ་དང་། ཆོས་ཡོངས་སུ་འཛིན་པ་ཞེས་བྱ་བས་ན།
སྐྱེ་བོའི་གནས་བཟུང་བ་ནི། ཆོས་ལ་བརྟེན་པ་ཉིད་ཀྱིས་སྐྱེ་དགུའི་ཚོགས་
འཛིན་པར་བྱེད་པ་ཉིད་ཀྱིས་ཕྱིར། རྒྱུ་བ་དང་མི་རྒྱུ་བའི་སྲོག་ཆགས་དང་
བཅས་པའི་འཇིག་རྟེན་གསུམ་གྱི་རྟེན་ལགས་སོ།། དེ་བཞིན་དུ་རྒྱལ་པོས་
རང་ལ་རྒོལ་བའི་དཔུང་གི་ཚོགས་འཇིགས་པར་བྱས་ཏེ། རྒྱལ་པོའི་ཆོས་དེ་
ཉིད་ཀྱི་ནུས་པས་སྐྱེ་དགུ་ཐམས་ཅད་རབ་ཏུ་དགའ་བས་གནས་པ་ནི། རྒྱལ་
120



༄༅།།ཨུཏྟརའི་ཀཎྜ།
པོའི་བཀའ་ལུང་གི་ངོ་བོ་གང་ཡིན་པ་དེ་ནི། ལས་འཛིན་པ་ཞེས་བྱ་སྟེ། དེ་
ལྟར་འཛིན་པ་ཉིད་ཆོས་སོ་ཞེས་བསྟན་བཅོས་ཀྱི་ཐ་ཚིག་ལགས་སོ།། ཀྱེ་ར་
གླུའི་བདག་པོ། སྐྱེ་དགུ་སྐྱོང་བའི་བདག་ཉིད་ཆོས་ཀྱི་རྒྱལ་པོ་དམ་པ་ནི།
འཇིག་རྟེན་ ཕ་ རོལ་ དུའང་ འབྲས་ བུ་བླ་ན་ མེད་ པ་ སྦྱིན་ པ་ པོ་ ལགས་ ཏེ།
བདག་ན། ཆོས་ལས་ན་གང་མ་རྙེད་པ་དང་མ་ཐོབ་པ་ཅི་ཡང་མེད་དོ་ཞེས་
ཡིད་ཆེས་བརྟན་པོ་དང་ལྡན་པ་ལགས་སོ།། ཀྱེ་དགའ་བྱེད། སྦྱིན་པ་དང་
སྙིང་རྗེ་ནི་སྐྱེ་བུ་དམ་པ་རྣམས་ཀྱིས་དཀའ་བ་མེད་པར་སྤྱོད་པའི་ཆོས་ཀྱི་མཆོག་
ལགས་ཏེ། དེ་ཉིད་ཀྱི་སྒོ་ནས་སྐྱེ་དགུའི་ཚོགས་བསྐྱངས་ནས། འཇིག་རྟེན་
འདི་དང་ཕ་རོལ་ཏུ་བདེ་བ་བླ་ན་མེད་པ་ཐོབ་པར་མཛད་དོ།། ཀྱེ་བརྟུལ་
ཞུགས་བཟང་པོ། ཁྱོད་ནི་ ཚད་ མར་ གྱུར་ པ་ རྣམས་ ཀྱི་ཚད་མ་ ཡིན་ ཏེ།
དམ་པས་སྐྱེ་བོས་མངོན་པར་སྤྱོད་པ་གང་ཡིན་པ་དེ་ནི། ཁྱོད་ཀྱིས་མངོན་
གྱུར་དུ་གསལ་བར་མཛད་པ་ལགས་སོ།། རྒྱལ་པོ་ཆེན་པོ། ཁྱོད་ནི་ཆོས་
རྣམས་ཀྱི་ཆོས་ཀྱི་མཆོག་དང་། ཡོན་ཏན་གྱི་རྒྱ་མཚོ་ལགས་ན། ཀྱེ་མི་ཡི་
མཆོག བདག་ཅི་ཡང་མི་ཤེས་བཞིན་དུ་ཁྱོད་ཀྱི་དྲུང་དུ་ཆོས་ཀྱི་ཆོས་ཚུལ་
སྨྲས་པས། དེའི་ཕྱིར། བདག་གིས་ཁྱོད་ཀྱི་ཞབས་གཉིས་ལ་དཔྲལ་བས་
གཏུགས་ཏེ་བཟོད་པར་གསོལ་འདོད་ལ། ཁྱོད་ལ་སྤྲོ་བ་ཡང་བསྐྱེད་པའི་སླད་
དུ་འབད་པ་ལགས་པས། རྒྱལ་པོ་ཆེན་པོ། ཁྱོད་བདག་ལ་མི་ཁྲེལ་བར་
ཅིས་གནང་། ཞེས་སྨྲས་པ་དང་། ཁྱིའི་ཚིག་ཐོས་ནས། རཱ་མས། དེ་
རིང་ངས་ཁྱོད་ཀྱི་སླད་དུ་ཅི་ཞིག་བགྱི་བ་སྒྲུབ་པར་བྱེད་ཀྱིས་འཇིགས་པ་མེད་
ཅིང་། གང་སྨྲ་བར་འོས་པ་བུལ་བར་མ་བྱེད་ཅིག ཅེས་སྨྲས་པ་དང་།
121



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཁྱི་དེས། ཀྱེ་ར་གླུའི་བདག་པོ། རྒྱལ་པོ་ནི་ཆོས་ལས་རྒྱལ་སྲིད་རྙེད་པ་ཡིན་
ལ། ཆོས་ཀྱི་མཐུས་རྒྱུན་མི་ཆད་དུ་སྐྱེ་དགུ་སྐྱོང་བའི་བྱ་བ་མཛད་པས་ན།
རྒྱལ་པོ་ནི་ཀུན་ལ་སྐྱབས་སྦྱིན་པ་པོ་དང་། ཐམས་ཅད་འཇིགས་པ་ལས་རྒྱང་
རིང་དུ་བྱེད་པ་སྟེ། དེ་ཡང་ཆོས་ལས་བྱུང་བ་ལགས་པ་མཁྱེན་པར་མཛོད་ལ།།
བདག་གིས་དོན་དུ་གཉེར་བའི་བགྱི་བ་གང་ཡིན་པ་དེ། གསོན་ཅིག ཀྱེ་
གཙོ་བོ། དོན་ཀུན་གྲུབ་ཅེས་བྱ་བའི་སློང་ པ་པོ་ཡོངས་སུ་གྲགས་པ་ཞིག་
མཆིས་པ་དེས། དེ་རིང་རྒྱུ་མེད་པར་བདག་ལ་གཅེས་ཏེ། བདག་གིས་ནི་
དེ་ལ་ཉེས་པ་ཅི་ཡང་མ་བྱས་སོ།། རཱ་མས། དེ་མ་ཐག་ཏུ་སྒོ་སྲུང་བ་ལ་བོས་
ནས། དོན་ཀུན་གྲུབ་ཅེས་བྱ་བའི་སློང་བ་པོ་བྲམ་ཟེ་མཁས་པ་དེ་བོས་སོ།།
གཟི་བྱིན་དང་ལྡན་པའི་གཉིས་སྐྱེས་དེས་དཔལ་དགའ་བྱེད་མཐོང་ནས། ཀྱེ་
རཱ་མ། བདག་གི་ཅི་བགྱི་བ་བཀའ་སྩོལ་ཅིག་ཅེས་སྨྲས་པ་དང་། རཱ་མས།
ཀྱེ་བྲམ་ཟེ། ཁྱོད་ཀྱིས་ཅིའི་སླད་དུ་ཁྱི་འདིའི་མགོ་ལ་བསྣུན། ཀྱེ་རྣམ་པར་
མཁས་པ་(བྲམ་ཟེའི་མིང་གི་རྣམ་གྲངས།) ཁྱི་འདིས་ཁྱོད་ལ་གནོད་པ་ཅི་ཞིག་
བྱས། རྒྱུ་གང་ལས་ཁྱོད་ཀྱིས་འདི་ལ་དབྱུག་པས་བསྣུན་པར་བྱས། ཁྲོ་བ་
ནི་སྲོག་འཕྲོག་པའི་དགྲ་ཡིན་ཏེ། ཁྲོ་བ་ལ་གཉེན་གྱི་གདོང་ཅན་གྱི་དགྲ་ཞེས་
གྲགས་ལ། ཁྲོ་བ་ནི་རལ་གྲི་རྣོན་པོ་ཉིད་དེ། ཁྲོ་བས་བཟང་པོའི་ཡོན་ཏན་
ཐམས་ཅད་དང་འབྲལ་བར་བྱེད་དོ།། མི་རྣམས་ཀྱིས་གང་དག་དཀའ་ཐུབ་
དང་། མཆོད་སྦྱིན་དང༌། སྦྱིན་ པ་ལས་བྱུང་བའི་དགེ་བ་གང་བྱས་པ་
རྣམས་ཁོང་ཁྲོས་འཇོམས་པར་བྱེད་པ་ཡིན་པས། དེའི་ཕྱིར་ཁྲོ་བ་སྤོངས་ལ།
རྟ་རྒོད་བཞིན་དུ་ཡུལ་གྱི་ཕྱོགས་སུ་རྒྱུག་པའི་དབང་པོ་རྣམས་ཡུལ་ལས་ཕྱིར་
122



༄༅།།ཨུཏྟརའི་ཀཎྜ།
ལྡོག་སྟེ། བརྟན་པ་ཡོངས་སུ་རྫོགས་པའི་སྒོ་ནས་ཀུན་ཏུ་སྡོམ་པ་ལ་གནས་
དགོས་སོ།། གང་དག་ རང་ ཁོ་ ན་ སེམས་ པར་བྱེད་པ་རྣམས་ ཀྱིས་ཀྱང་།
ལུས་དང་ངག་དང་། ཡིད་ཀྱི་ལས་སུ་བྱ་བ་དང་། ལེགས་པར་ལྟ་བའི་སྒོ་
ནས་བཟང་པོའི་ལས་སྒྲུབ་པར་བྱས་ཏེ། རྒྱུ་དེ་ལས་སྡིག་པས་མི་གོས་པར་བྱ་
དགོས་ཀྱི། ཇི་ལྟར་ཁོང་ཁྲོ་བས་རང་ལ་གནོད་པ་དང༌། དོན་དང་བྲལ་
བར་བྱེད་པ་ལྟ་བུ་ནི་རལ་གྲི་རྣོན་པོ་དང་། རྐང་འོག་ཏུ་ནོན་པའི་སྦྲུལ་དང་།
ཕ་རོལ་པོའི་དགྲ་ཁྲོ་བས་གཟིར་བ་དག་གིས་ཀྱང་དེ་ལྟར་མི་བྱེད་དོ།། གང་
འགའ་ཞིག་དུལ་བའི་བསླབ་པ་བཟུང་མོད་ཀྱང་། རང་གི་རྒྱུད་མ་རུངས་པ་
གང་ཡིན་པ་སྦས་ཏེ། རང་གི་རང་བཞིན་འཆོས་པར་མ་བྱས་ན་ནི། དེས་
གང་བྱས་པའི་བྱ་བ་ཐམས་ཅད་མ་རུངས་པར་མངོན་གྱུར་དུ་འབྱུང་བར་འགྱུར་
རོ།། ཞེས་སྐྱོན་བྲལ་གྱི་བྱ་བ་བྱེད་པ་རཱ་མས་དེ་ལྟར་སྨྲས་པ་དང་། དོན་
ཀུན་སྒྲུབ་ཅེས་པའི་སློང་བ་པོས། ཀྱེ་གཙོ་བོ། བདག་གི་ཡིད་ཁོང་ཁྲོ་བས་
ཁེངས་ཏེ། འདི་ལ་དབྱུག་པ་བསྣུན་པ་ལགས་ཏེ། གང་གི་ཚེ་བདག་སློང་
བའི་དུས་ལས་འདས་པར་ཉེ་བས། ཤིན་ཏུ་བཀྲེས་ནས་ཟས་སློང་བའི་ཕྱིར།
སྒོ་དྲུང་ནས་སྒོ་དྲུང་དུ་རྒྱུ་བ་ན། ཁྱི་འདི་ལམ་སྲང་གི་དབུས་སུ་འདུག་སྟེ་
གནས་པ་ལ། བདག་གིས་ཁྱོད་ལམ་འདི་ནས་ཕར་སོང་ཞིག ཕར་སོང་
ཞིག་ཅེས་ལན་མང་དུ་སྨྲས་ཀྱང་། ད་དུང་ཡང་འདིས་ནི་རང་གི་རང་ལ་རྟོན་
ཅིང་། ལམ་དཀྱིལ་ན་ གཡོ་མེད་དུ་ འདུག་ པར་བྱེད་པས། བདག་ནི་
བཀྲེས་པས་གདུངས་ ཤིང་ཁྲོ་བ་ཡང་འབར་བས། ཀྱེ་ར་ གླུའི་བདག་པོ།
དེའི་ཕྱིར་ཁྲོ་བའི་དབང་གིས་འདིའི་མགོ་ལ་དབྱུག་པས་བསྣུན་པ་ལགས་པས།
123



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དེས་བདག་ཉེས་པ་དང་བཅས་པ་ལགས་ན། ཁྱོད་ཀྱིས་བདག་ལ་ཆད་པ་
གཅོད་པར་མཛོད་ཅིག་དང་། ཁྱོད་ཀྱིས་ཆད་པ་དབབ་ན་བདག་དམྱལ་བར་
ལྷུང་བ་ལའང་མི་འཇིགས་པ་ལགས་སོ།། ཅེས་སྨྲས་པ་དང་། ་རཱ་མས་
འདུས་པའི་ཚོགས་རྣམས་ལ། ཀྱེ་དག་ཁྱེད་ཅག་སྨྲོས་ཤིག་དང་། འདིའི་
སླད་དུ་ཅི་ཞིག་བྱ། ཆད་པ་ཅི་འདྲ་བ་གཅོད་པར་བྱ་གང་གི་ཕྱིར་ན། འོས་
པ་ཉིད་དུ་རབ་ཏུ་སྦྱོར་བས། (ཁྲིམས་བཟང་པོས་) སྐྱེ་རྒུ་རྣམས་སྲུང་བར་
འགྱུར་རོ།། ཞེས་སྨྲས་ཏེ། དེའི་ཚེ་མདུན་ས་དེར། ཐུབ་པ་བྷཾ་གུ་དང་
ཨངྒཱི་རས་ དང༌། ཀུཏས་ དང་། གནས་འཇོག་དང་། འོད་སྲུང་ལ་
སོགས་པའི་ཐུབ་པའི་ཚོགས་ཆེན་པོ་ཆོས་ཀྱི་བསྟན་བཅོས་སྨྲ་བ་ལ་མཁས་པའི་
གཙོ་བོ་རྣམས་ཉེ་བར་གནས་ཤིང་། དེ་བཞིན་དུ། བློན་པོ་རྣམས་དང་།
ནོར་གྱི་བདག་པོ་(ཚངས་པ་)དང་། གཞན་ཡང་མཁས་པའི་ཚོགས་མང་དུ་
འདུས་ཏེ་གནས་པ་ལས། རྒྱལ་པོའི་བསྟན་བཅོས་ལ་རབ་ཏུ་མཁས་པ་དེ་
རྣམས་ཀྱིས་རཱ་མ་ལ་གསོལ་བ། ཀྱེ་ལེགས་ལྡན། བྲམ་ཟེ་ནི་ཆད་པའི་ལས་
ཀྱིས་བཀུམ་པར་མི་འོས་པ་ཉིད་དོ།། ཞེས་བསྟན་བཅོས་ཤེས་པ་ཐམས་ཅད་
ཀྱི་འདུན་པ་ལགས་སོ།། ཞེས་སྨྲས་ཏེ། དེ་མ་ཐག་ཏུ་ཐུབ་པའི་ཚོགས་ཀྱིས་
རཱ་མ་ལ། ཀྱེ་ར་གླུའི་བདག་པོ། ཁྱོད་ནི་ཐམས་ཅད་ལ་མངའ་བསྒྱུར་པ།
འཇིག་རྟེན་གསུམ་པོ་དབང་དུ་བྱེད་པ་གདོད་མའི་ལྷ་ཁྱབ་འཇུག་མངོན་གྱུར་
པའོ།། ཞེས་དེ་རྣམས་སྨྲས་པ་དང་། ཁྱི་དེས། ཀྱེ་དཔལ་དགའ་བྱེད།
གལ་ཏེ། ཁྱོད་བདག་ལ་ཡང་དག་པར་དགྱེས་པར་གྱུར་པའམ། བདག་ཇི་
ལྟར་འདོད་པ་དང་མཐུན་པའི་མཆོག་བསྩལ་ན་ནི། གང་སྨྲ་བ་གསོན་ཅིག
124



༄༅།།ཨུཏྟརའི་ཀཎྜ།
དཔའ་བོ་ཆེན་པོ། ཁྱོད་ཀྱིས་ལེགས་པར་དམ་བཅས་ཏེ་འདྲི་བར་མཛད་ན་
ནི། ཁྱོད་ཀྱིས་བདག་ཅི་འདོད་པ་བསྒྲུབ་པར་ཞལ་གྱིས་བཞེས་པ་ལགས་པས།
དེའི་ཕྱིར་བདག་གིས་ཁྱོད་ལ་གང་གསོལ་བར་བྱ་བ་ནི། བྲམ་ཟེ་འདི་རིགས་
ཀྱི་(ཀུ་ལ་པ་ཏི་)བདག་པོར་དབང་བསྐུར་བར་མཛོད་ཅིག (དོན་དུ་ཁྱི་དེས་
བྲམ་ཟེ་ལ་བསམ་ངན་བྱས་པའི་དོན་ཡིན་འདྲ།) རྒྱལ་པོ་ཆེན་པོ། ཀཱ་ལཉྫར་གྱི་
ལྷཡེ་གནས་(ལྷ་ཁང་)ཀྱི་རིགས་ཀྱི་བདག་པོའི་གནས་ཐོབ་པར་མཛོད་ཅིག་
ཅེས་སྨྲས་པ་དང༌། དེ་དགའ་བྱེད་རཱ་མས་ཉན་ཏེ། བྲམ་ཟེ་དེ་རིགས་ཀྱི་
བདག་པོར་དབང་བསྐུར་ཏེ། དེ་མཆོད་འོས་སུ་བཀུར་ནས་གླང་པོ་ཆེའི་སྟེང་
དུ་ཞོན་ཏེ་བྲམ་ཟེ་དེ་སྤྲོ་བ་དང་བཅས་ཀཱ་ལཉྫ་ར་ལ་སོང་བར་གྱུར་ཏོ།།
དེ་ནས་བློན་པོ་རྣམས་ཀྱིས་འཛུམ་དང་བཅས་ཏེ། ཀྱེ་གཟི་བརྗིད་
ཆེན་པོ། འདི་ལྟ་བུ་ནི། བྲམ་ཟེ་འདི་སྨད་པ་མ་ལགས་ཀྱི། འདི་ལ་
མཆོག་སྩོལ་བ་ལགས་སོ་ཞེས་གསོལ་བ་དང་། རཱ་མས། འགྲོ་བ་(འདིར་
དུད་འགྲོ་ཁོ་ན་ལ་)རྣམས་ཀྱི་དེ་ཁོ་ན་ཉིད་ཀྱི་གཤིས་ནི་ཁྱི་འདི་ཉིད་ཀྱིས་ཤེས་ཀྱིས།
འུ་ཅག་གིས་མི་ཤེས་སོ།། ཞེས་དེས་འདྲི་བར་བརྩམས་པ་ན། ཁྱི་དེས།
བདག་སྐྱེ་བ་སྔ་མ་ལ་ཀཱ་ ལཉྫརའི་ ལྷ་ ཡི་ གནས་ སུ་ རིགས་ བདག་ ཏུ་ གྱུར་ཏེ།
མཆོད་སྦྱིན་གྱིས་བྱིན་གྱིས་བརླབས་པའི་ཟས་ཟ་ཞིང་། ལྷ་དང་བྲམ་ཟེ་ལ་
མཆོད་ཅིང་གནས་ཏེ། བྲན་གཡོག་དང་། ཁོལ་མོ་རྣམས་ལའང་ཚུལ་
མཐུན་པར་བགོ་བཤའ་བྱེད། དགེ་བའི་བྱ་བ་ལ་རྗེས་སུ་ཆགས་པས་ལྷའི་
འབྱོར་པས་ཕྱུག་ཅིང་དུལ་བ་དང་ཚུལ་ཁྲིམས་ཕུན་སུམ་ཚོགས་པས་སྲོག་ཆགས་
ཐམས་ཅད་ ལ་ ཕན་ པ་ བསྒྲུབས་ ཏེ་ གནས་ སོ།། དེ་ ལྟ་ ནའང་ བདག་ ལ་
125



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
འཇིགས་སུ་རུང་བའི་གནས་སྐབས་འདི་ལྟར་བྱུང་སྟེ། སླར་ཡང་བདག་ཁོང་
ཁྲོ་བ་ཉིད་ཀྱིས་ཆོས་ཡོངས་སུ་བཏང་། གཞན་ལ་གནོད་པ་བྱས་ཏེ། ཁོང་
ཁྲོ་བ་ཉིད་ཀྱིས་བདག་མ་རུངས་པར་གྱུར་པས། བྲམ་ཟེ་གྱུར་པ་དེ་ལྷ་ཡི་
གནས་ཀྱི་རིགས་བདག་ཏུ་གྱུར་ཀྱང་། རང་དང་ལྷན་ཅིག་སྤྱོད་པ་མཆོག་
དམན་ཐམས་ ཅད་ དམྱལ་ བ་ རིམ་པ་བདུན་དུ་ལྷུང་བའི་ལས་བྱས་ པས་ན།
དེའི་ཕྱིར་གནས་སྐབས་གང་དུའང་ལྷ་ཡི་གནས་ཀྱི་རིགས་བདག་” ” གི་གནས་
བཟུང་བར་མི་བྱའོ།། གང་དག་བུ་དང་། གཉེན་དང་། གྲོགས་དང་།
ཕྱུགས་དང་བཅས་པ་ལྷན་ཅིག་ཏུ་དམྱལ་བར་ལྷུང་བར་འདོད་ན་ནི། ལྷའི་
གནས་ཀྱི་རིགས་བདག་གི་གནས་བཟུང་བར་བྱ་སྟེ། གང་དག་བྲམ་ཟེ་དང་།
ལྷ་དང་། བ་ གླང་ དང་། ལྷ་ ཡི་ གནས་ བྲམ་ ཟེའི་ གནས་ བཟུང་ ནས།
བྲམ་ཟེ་དང་། ལྷ་དང་། བྱིས་པ་རྣམས་ནས་ནོར་བླངས་ཏེ། དེ་བཞིན་
རང་གིས་བྱིན་པའི་ལོངས་སྤྱོད་ལེན་ཅིང་། དེ་ལྟར་འདོད་པའི་སྐྱེ་བོ་རྣམས་
དང་། ལྷན་ཅིག་ཏུ་ཉམས་པར་བྱེད་དོ།། ཀྱེ་དགའ་བྱེད་རཱ་མ། གང་སུ་
དག་བྲམ་ཟེ་དང་ལྷ་རྣམས་ཀྱི་ནོར་དང་རྫས་ལེན་པ་པོ་རྣམས་ནི། མྱུར་བ་
ཉིད་དུ་མནར་མེད་པ་ཞེས་བྱ་བའི་འཇིགས་རུང་མུན་པའི་དམྱལ་བར་སྐྱེ་བར་
འགྱུར་ལ། ལྷ་ཡི་རྫས་འཕྲོག་འདོད་པའི་བསམ་པ་སྐྱེས་པ་ཙམ་གྱིས་ཀྱང་།
སྐྱེ་བ་དམན་པ་དེ་ངེས་པར་དམྱལ་བ་ནས་དམྱལ་བར་སྐྱེ་བར་འགྱུར་བ་ལགས་
སོ།། ཞེས་གསོལ་བ་དང་། ཁྱི་དེའི་ཚིག་ཐོས་ནས་རཱ་མ་མཆོག་ཏུ་ངོ་མཚར་
བས་མིག་བགྲད་དེ་ལངས་པ་དང་། ཁྱི་གཟི་བརྗིད་ཅན་དེ་ཡང་། གང་
ནས་འོངས་པ་དེའི་ཕྱོགས་སུ་སོང་བར་གྱུར་ཏོ།། ཁྱི་དེ་ནི་སྔོན་གྱི་སྐྱེ་བ་ལ་བློ་
126



༄༅།།ཨུཏྟརའི་ཀཎྜ།
གྲོས་ཆེན་པོ་དང་ལྡན་པ་ཡིན་མོད་ཀྱང་། སྐྱེ་བོ་འདིར་ཁྱིའི་མངལ་དུ་སྐྱེས་
པའི་རྒྱུས་ཉམ་ཉེས་པར་གྱུར་ཏོ།། དེ་ནས་སྐལ་བ་ཆེན་པོ་དང་ལྡན་པའི་ཁྱི་དེ་
ཝ་ར་ཎ་ སི་ལ་ སོང་ སྟེ། སྨྱུང་ བར་ གནས་ ཏེ་ལུས་ཡོངས་ སུ་ བཏང་ངོ་།།
(བཟང་བཏུང་བཅད་དེ་ལྕེབས་པའི་དོན་ནོ།།)
༦༡.རཱ་མ་དང་ལཀྵ་མ་ཎ་གཉིས་ནི་དུས་རྟག་ཏུ་འདི་ལྟ་བུའི་བྱུང་བ་
བཤད་བཞིན་དུ་སྐྱེ་དགུ་སྐྱོང་བའི་བྱ་ལ་འཇུག་པར་བྱེད་ ཅིང་། དེའི་ཚེ་
དཔྱིད་དུས་ཀྱི་མཚན་མོ་ཧ་ཅང་ཡང་མི་གྲང་ཞིང་ཧ་ཅང་ཡང་མི་དྲོའོ།། དེའི་
ནུབ་མོ་འདས་ཏེ། གང་གི་ཚེ་ཤིན་ཏུ་དྭངས་ཤིང་གཙང་བའི་སྔ་དྲོའི་ཆ་ལ།
གྲོང་ཁྱེར་བའི་དོན་དུ་བྱ་བ་སྒྲུབ་པར་བྱེད་པ་ར་གླུའི་བདག་པོས་སྔ་དྲོ་ཁྲུས་དང་
ཉེ་རེག་བྱས་ཏེ། ཐུན་མཚམས་ཀྱི་ཕྱག་དང་མཆོད་པ་ལ་སོགས་པ་ཡོངས་སུ་
ཟིན་པར་བྱས་ནས་ཕྱི་རོལ་དུ་འོངས་ནས། སྐྱེ་བོའི་ཚོགས་ཀྱི་མིག་ལམ་དུ་
སྣང་བར་བྱས་སོ།། དེའི་ཚེ་སུ་མནྡྲ་ཞེས་བྱ་བའི་བློན་པོ་དེས་ར་གླུའི་བདག་པོ་
ལ་གསོལ་བ། ཀྱེ་རྒྱལ་པོ། ཐུབ་པ་ཆེན་པོ་ཞིག་སྒོ་དྲུང་ན་གནས་ཏེ་དེ་ནི་
དྲང་སྲོང་བྲུ་གུའི་བུ་ཐུབ་པ་ཙྩ་ཝ་ན་ཞེས་བྱ་བ་དེ་ལགས་ན། སྒོ་སྲུང་བས་
བཀག་སྟེ་འདུག་གོ། ཀྱེ། རྒྱལ་པོ་ཆེན་པོ། དེ་ཁྱོད་ཀྱི་ཞལ་ཏ་བ་ལ་
རིངས་ཏེ་རང་ཉིད་འོངས་པའི་འཕྲིན་བདག་ཅག་ལ་ཡང་ནས་ཡང་དུ་བསྲིངས་
ལ། ཀྱེ་མི་ཡི་སེང་གེ་དྲང་སྲོང་ཆེན་པོ་འདི་ནི་ཆུ་བོ་ཡ་མུ་ནའི་ངོགས་སུ་
གནས་ཏེ་ཁྱོད་ལ་ལྷག་པར་བརྩེ་བ་ཞིག་ལགས་སོ།། ཞེས་སྨྲས་པ་དང༌། རྭ་
མས། ཤྲཱི་གུའི་བུ་ཐུབ་པ་ཙྩ་ཝ་ན་ལ་སོགས་པ་སྐལ་བ་ཆེན་པོ་ཚངས་པའི་དྲང་
སྲོང་རྣམས་ནང་དུ་གདན་དྲོངས་ཤིག་ཅེས་སྨྲས་པ་དང་། རྒྱལ་པོའི་བཀའ་
127



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཐོད་དུ་བཅིངས་པའི་སྒོ་སྲུང་བས་དཔྲལ་བར་ཐལ་མོ་བཀོད་བཞིན་དུ་མཆོག་ཏུ་
གནོན་དཀའི་ཐུབ་པའི་ཚོགས་རྣམས་ ཕོ་བྲང་གི་ནང་དུ་གདན་དྲངས་སོ།།
བདག་ཉིད་ཆེན་པོ་དཀའ་ཐུབ་པ་བརྒྱ་ཕྲག་བརྒལ་བ་དེར་ལྷགས་པ་རྣམས་རང་
རང་གི་ གཟི་ བྱིན་ འཕྲོ་ བཞིན་ དུ་ རྒྱལ་ པོའི་ ཕོ་ བྲང་ གི་ ནང་ དུ་ ཞུགས་ ཏེ།
གནས་ཀྱི་ཆུས་(ཀི་ལ་ཤ་ལ་སོགས་པ་ལྷ་ཡི་གནས་ཀྱི་ཆུ་)བཀང་བའི་བུམ་པ་དང་།
རྩ་བ་དང་འབྲས་བུའི་ཚོགས་མང་པོ་རཱ་མ་ལ་སྐྱེས་སུ་བསྟབས་སོ།། རཱ་མས་
རབ་ཏུ་གུས་པ་དང་བཅས། དེ་རྣམས་ཀྱིས་སྐྱེས་སུ་བྱིན་པའི་གནས་ཀྱི་ཆུས་
བཀང་བའི་བུམ་པ་ལ་སོགས་པ་བླངས་ཏེ། ཐུབ་པ་ཆེན་པོ་རྣམས་ལ། ཀྱེ་
བདག་ཉིད་ཆེན་པོའི་ཚོགས་དག་འདི་ན་མཆོག་ཏུ་བླ་ན་མེད་པའི་སྟན་བཤམས་
ལགས་ན། ཁྱེད་ཅག་ཇི་ལྟར་འོས་པའི་སྟན་ལ་བཞུགས་ཤིག ཅེས་སྨྲས་པ་
དང་། དྲང་སྲོང་ཆེན་པོ་དེ་རྣམས་ཀྱིས་མཛེས་ཤིང་ཡིད་དུ་འོང་བ་གསེར་
ལས་བྱས་པའི་ཁྲི་ལ་བསྡད་དོ།། དེ་ནས་དྲང་སྲོང་རྣམས་སྟན་ལ་མངོན་པར་
བརྗིད་ཆགས་པ་མཐོང་ནས། ཕ་རོལ་ལས་རྒྱལ་བ་རཱ་མས་ལག་གཉིས་ཐལ་
མོ་སྦྱར་ཏེ་གུས་པ་དང་ལྡན་པས་དེ་དག་ལ། ཀྱེ་དྲང་སྲོང་ཆེན་པོ་རྣམས་
གསོན་ཅིག ཁྱེད་ཅག་ཅིའི་སླད་དུ་འདིར་བྱོན། བདག་གིས་ཅི་ཞིག་བགྱི་
བར་འོས་པ་གསུངས་ཤིག་དང་། ཁྱེད་ཅག་གིས་ཅི་བསྒོ་བ་སྤྲོ་བ་དང་བཅས་
སྒྲུབ་པར་ བགྱིའོ།། རྒྱལ་ སྲིད་ ཀྱི་ མངའ་ ཐང་ ཡོངས་ སུ་ རྫོགས་ པ་ དང་།
བདག་ལ་གང་མངོན་དུ་གྱུར་པ་(རྒྱལ་པོའི་སྟོབས་དང་དཔལ་འབྱོར་སོགས་) འདི་
དག་ཐམས་ཅད་ནི་ཐུབ་པ་བྲམ་ཟེའི་ཚོགས་ལ་བསྙེན་བཀུར་བའི་ཕྱིར་དུ་ལགས་
པས་ན། ཁྱེད་ཅག་ལ་བདེན་པར་སྨྲ་བ་ལགས་སོ།། ཞེས་མི་ཡི་མཆོག་རྭ་
128



༄༅།།ཨུཏྟརའི་ཀཎྜ། །
མས་དེ་ལྟར་སྨྲས་པ་དང་། ཡ་མུ་ནའི་ངོགས་སུ་གནས་པའི་དྲང་སྲོང་གི་
མཆོག་དེ་རྣམས་ཀྱིས་སྐད་མཐོན་པོས་ལེགས་སོ།། ལེགས་སོ།། ཞེས་སྨྲས་
ཏེ་བདག་ཉིད་ཆེན་པོ་དེ་རྣམས་རབ་ཏུ་སྤྲོ་བ་ཆེན་པོས། ཀྱེ་མི་ཡི་མཆོག་དམ་
པ། ས་ཡི་དཀྱིལ་འཁོར་འདིར་ཁྱོད་ཀྱིས་ཇི་ལྟར་སྨྲས་པ་འདི་ལྟ་བུ་ནི། སུ་
ཞིག་གིས་ཀྱང་སྨྲར་མི་སྤོབས་སོ།། རྒྱལ་པོ་ཆེན་པོ། བདག་ཅག་རྒྱལ་པོ་
སྟོབས་པོ་ཆེ་མང་པོའི་དྲུང་དུ་སོང་མོད་ཀྱང་། དེ་དག་གིས་བྱ་བའི་ཡུལ་ལ་
བརྟགས་ཏེ་ཐོས་ པའི་རྗེས་ སུ། འདི་ལྟར་བགྱིའོ་ཞེས་ནི་སྨྲ་ལ། དམ་
བཅའ་བ་ལ་ནི་དགའ་བར་མི་བྱེད་དོ།། འོན་ཀྱང་ རྒྱལ་ པོ་ཁྱོད་ཀྱིས་ནི།
བདག་ཅག་འདིར་འོངས་པའི་རྒྱུ་མཚན་མི་ཤེས་བཞིན་དུ། བྲམ་ཟེའི་ཚོགས་
ལ་གུས་པའི་རང་བཞིན་ཉིད་ཀྱིས་བདག་ཅག་གི་བྱ་བ་བྱེད་པར་དམ་བཅས་
ཟིན་པས། དེའི་ ཕྱིར་ ངེས་ པར་ ཁྱོད་ ཀྱིས་ བྱ་ བ་ བྱེད་ པར་ འགྱུར་ ཞིང་།
ཁྱོད་གཅིག་པུས་དྲང་སྲོང་གི་ཚོགས་རྣམས་འཇིགས་པ་ཆེན་པོ་ལས་སྐྱོབ་པར་
ནུས་ལགས་སོ།། ཞེས་སྨྲས་སོ།།
༦༢. དེ་ལྟར་དྲང་སྲོང་རྣམས་ཀྱིས་དོན་དུ་གཉེར་བར་ཐོས་ནས། རྭ་
མས། ཀྱེ་དྲང་སྲོང་ཆེན་པོ་དག་བདག་གི་ཁྱེད་ཅག་གི་བྱ་བ་ཅི་ཞིག་སྒྲུབ་པར་
བགྱི་བ་གསུངས་ཤིག ད་ལྟའི་དུས་འདིར་ཁྱེད་ཅག་འཇིགས་པ་ལས་རིང་དུ་
བྲལ་བ་མ་ལགས་སམ། ཞེས་སྨྲས་པ་དང་། ཤྲཱི་གུའི་བུ། ཐུབ་པ་ཙུ་ཝ་ན་
གྱིས་སྨྲས་པ། མི་ཡི་དབང་པོ། ཡུལ་ཕལ་མོ་ཆེ་དང་བདག་ཅག་ལ་གང་
འཇིགས་པ་སྐྱེས་པ་དེའི་གཞིར་གྱུར་པའི་རྒྱུ་གང་ཡིན་པ་གསོན་ཅིག རྒྱལ་པོ་
ཆེན་པོ། སྔོན་གྱི་ཚེ་རྫོགས་ལྡན་གྱི་བསྐལ་པ་ལ་བློ་གྲོས་ཆེན་པོ་དང་ལྡན་པའི་
129



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྲིན་པོ་ཞིག་བྱུང་ངོ་།། དེ་ནི་སྲིན་པོ་ལོ་ལའི་གྱོས་སྒྲུག་གི་བུ་ལྷ་མ་ཡིན་ཆེན་པོ་
དེའི་མིང་ནི་སྦྲང་རྩི་ཞེས་བྱ་ལ། དེ་བྲམ་ཟེ་རྣམས་ལ་ཤིན་ཏུ་གུས་ཤིང་སྐྱབས་
སུ་བཟུང་བར་བྱེད་པ། དེའི་བློ་རབ་ཏུ་བརྟན་ཅིང་མཆོག་ཏུ་བསམ་པ་རྒྱ་ཆེ་
བའི་རང་བཞིན་ཅན་ཏེ། དེ་ནི་ལྷ་རྣམས་དང་ལྷན་ཅིག་ཤིན་ཏུ་མཛའ་བའི་
གྲོགས་པོར་གྱུར་ཏེ། དེ་དང་མཉམ་པ་སུ་ཡང་མེད་དོ།། སྦྲང་རྩི་ནི་སྟོབས་
ཀྱིས་ཕ་རོལ་གནོན་པའི་མཐུ་དང་ལྡན་པ། ཡིད་རྩེ་གཅིག་ཏུ་ཆོས་ལ་རྗེས་སུ་
སྤྱོད་པས་གནས་པར་བྱེད་དོ།། དེས་ལེགས་ལྡན་ཞི་བ་ལ་མཆོད་པ་ཆེན་པོ་
བྱས་པ་ལས། ཞི་བས་དེ་ལ་མཆོག་ངོ་མཚར་ཅན་ཞིག་བྱིན་ཏོ།། ཀྱེ་བློ་གྲོས་
ཆེན་པོ། ལེགས་ལྡན་ཞི་བ་རབ་ཏུ་དགའ་བས་དེ་ལ་རང་གི་མདུང་འོད་འཕྲོ་
བ། ནུས་པ་ཆེན་པོ་དང་ལྡན་པ་ཞིག་སྤྲུལ་ཏེ། དེ་ལོ་ལ་ལ་བྱིན་ནས།
ཁྱོད་ཀྱིས་ང་རབ་ཏུ་དགའ་བར་བྱེད་པ་བླ་ན་མེད་པའི་ཆོས་ཀྱི་བྱ་བ་བྱས་པས།
དེས་ང་རབ་ཏུ་མགུ་བར་གྱུར་པས་ན། མཚོན་ཆ་མཆོག་ཏུ་གྱུར་པ་འདི་ཁྱོད་
ལ་སྦྱིན་པར་བགྱི་ཡི། ཀྱེ་ལྷ་མ་ཡིན་ཆེན་པོ། ཇི་སྲིད་ཁྱོད་ཀྱིས་བྲམ་ཟེ་དང་།
ལྷ་རྣམས་ལ་གནོད་པ་མ་བྱས་པ་དེ་སྲིད་དུ་མདུང་འདི་ཁྱོད་ལ་གནས་པར་
འགྱུར་གྱི། གཞན་དུ་ན་(བྲམ་ཟེ་དང་ལྷ་ལ་རྒོལ་ན་) འདི་མི་སྣང་བར་འགྱུར་
རོ།། གཞན་ཡང་སྐྱེ་བོ་ལ་ལས་ཁྱོད་ཀྱི་མདུན་དུ་ཐེ་ཚོམ་དང་བྲལ་བས་གླགས་
འཚོལ་བར་འོང་ན། མདུང་འདིས་དེ་ཐལ་བར་བརླགས་ཏེ་སླར་ཡང་ཁྱོད་ཀྱི་
ལག་ཏུ་འོང་བར་འགྱུར་རོ།། ཞེས་ལེགས་ལྡན་དྲག་པོ་ལས་དེ་ལྟ་བུའི་མཆོག་
ཐོབ་ནས། ལྷ་མ་ཡིན་ཆེན་པོ་དེས། ལྷ་ཆེན་པོ་ལ་ཕྱག་བྱས་ཏེ། སླར་
སྨྲས་པ། ཀྱེ་ལེགས་ལྡན་ལྷ་ཡི་ལྷ། མདུང་མཆོག་ཏུ་གྱུར་པ་འདི་བདག་གི་
130



༄༅།།ཨུཏྟརའི་ཀཎྜ།
རིགས་སུ་གྱུར་པ་ལ་རྟག་ཏུ་གནས་པ་ཉིད་དུ་མཛོད་ཅིག་ཅེས་དོན་དུ་གཉེར་བ་
ལགས་སོ།། ཞེས་དེ་ལྟར་སྨྲ་བའི་སྲིན་པོ་སྦྲང་རྩི་ལ་འབྱུང་པོ་ཐམས་ཅད་ཀྱི་
བདག་པོ་ལྷ་ཆེན་པོ། དེ་ལྟ་བུ་ཉིད་དུ་མི་འགྱུར་མོད། འོན་ཀྱང་། ཁྱོད་
ཀྱིས་ཁོ་བོ་ལ་བཤེས་པའི་གཏམ་བཟང་པོ་གང་སྨྲས་པ། དེ་འབྲས་བུ་དང་
བྲལ་བར་ མ་ གྱུར་ ཅིག དེའི་ ཕྱིར་ ངས་ ཁྱོད་ ལ་ མཆོག་ སྦྱིན་ པར་བྱ་ཡི།
ཁྱོད་ཀྱི་བུ་ལའང་མདུང་འདི་གནས་པར་འགྱུར་རོ།། ཇི་སྲིད་དུ་མདུང་འདི་
ཁྱོད་ཀྱི་བུའི་ལག་ཏུ་གནས་པ་དེ་སྲིད་དུ་སྲོག་ཆགས་རྣམས་གནོད་པ་དང་བྲལ་
བར་འགྱུར་རོ།། ཞེས་དེ་ལྟར་ལྷ་ཆེན་པོ་ལས་མཆོག་ཏུ་ངོ་མཚར་བའི་མཆོག་
ཐོབ་ནས། ལྷ་མིན་གྱི་མཆོག་སྦྲང་རྩིས་ཤིན་ཏུ་མཛེས་པའི་ཁང་བཟང་འོད་
འབར་བ་བརྩིགས་སོ།། སྦྲང་རྩི་ལ་བརྩེ་བའི་ཆུང་མ་ནི་སྐལ་བ་ཆེན་པོ་དང་
ལྡན་པ་མོ་བུམ་སྣ་(སྲིན་པོའམ་སྲིན་མོ་) ཡིན་ཏེ། དེ་ཐམས་ཅད་གཉེན་གྱི་
རིགས་ཡིན་ལ། དེ་ནི་ཨ་ན་ལའི་མངལ་ལས་སྐྱེས་པ་བུམ་སྣ་ནི་ཤིན་ཏུ་མཛེས་
པ་ལྡན་པའོ།། དེའི་བུ་ཕ་རོལ་གནོན་པ་ལ་ཝ་ན་(ལ་ཝ་ཎ་བ་ཚ་ཞེས་པའི་ཚིག་
འདི་སྙན་ངག་གི་སྐབས་མཁོ་བ་ཞིག་ཡོད་)གང་གི་རང་བཞིན་འཇིགས་སུ་རུང་བ།
གདུག་པའི་བདག་ཉིད་ཅན་བྱིས་པའི་དུས་ནས་སྡིག་པ་སྤྱོད་པ་ཁོ་ན་ལ་འཇུག་
ཅིང་གནས་པར་བྱེད་དོ།། སྦྲང་རྩིས་རང་གི་བུ་ཉེས་པ་ཅན་དུ་མཐོང་ནས་ཁྲོ་
བས་འབར་བཞིན་དུ་གནས་ཤིང་། བུ་དེ་གདུག་པ་ཅན་དུ་རིག་སྟེ་ཤིན་ཏུ་
དངངས་པར་གྱུར་ཀྱང༌། དེས་དེ་ལ་ཅི་ཡང་མ་སྨྲས་སོ།། མཐར་སྲིན་པོ་
སྦྲང་རྩིས་ ཡུལ་ དེ་ བཏང་ ནས་ རྒྱ་ མཚོར་ གནས་ པའི་ ཕྱིར་ དུ་ སོང་ བ་ ན།
མདུང་དེ་ལ་ཝཎ་ལ་བྱིན་ནས། མཆོག་ཐོབ་པའི་ཚུལ་ཡང་བཤད་དོ།། ད་
131



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྟེ་གདུག་པ་ཅན་དེས་མདུང་གི་ནུས་པ་དང་། རང་ཉིད་གདུག་པ་ཅན་གྱི་རྒྱུ་
ལ་བརྟེན་ནས་འཇིག་རྟེན་གསུམ་དང་། ཁྱད་པར་དུ་དཀའ་ཐུབ་ཅན་གྱི་
ཐུབ་པ་རྣམས་ལ་རབ་ཏུ་གདུང་བ་སྟེར་བར་བྱེད་དོ།། ལྷ་མ་ཡིན་ལ་ཝ་ཎ་
སྟོབས་དང་ལྡན་ཞིང་། དེ་ལ་དེ་ལྟ་བུའི་ནུས་པ་དང་ལྡན་པའི་མདུང་ཡང་
མཆིས་སོ།། ཀྱེ་ར་གླུའི་གཉེན། འདི་དག་ལེགས་པར་གསོན་ལ་ཇི་ལྟར་
འོས་པའི་བྱ་བ་བྱེདཔ་ལ་ནི། ཁྱོད་འབའ་ཞིག་ཚད་མར་གྱུར་པ་ལགས་ན།
ཁྱོད་ཁོ་ན་བདག་ཅག་སྐྱོབ་པ་པོ་མཆོག་ཏུ་གྱུར་པ་ལགས་སོ།། ཀྱེ་དཔལ་
དགའ་བྱེད། དུས་རིང་མོ་ཞིག་ནས་འཇིགས་པས་མནར་བའི་དྲང་སྲོང་
རྣམས་རྒྱལ་པོ་རྣམས་ཀྱི་དྲུང་དུ་སོང་སོང་ནས་མི་འཇིགས་པའི་སྦྱིན་པ་བསླང་
མོད་ཀྱང་། ཀྱེ་དཔའ་བོ་ཆེན་པོ། དེ་རིང་གི་བར་བདག་ཅག་སྐྱོབ་པ་པོ་སུ་
ཡང་མ་རྙེད་དོ།། ཀྱེ་ཡབ་གཅིག ཁྱོད་ཀྱིས་དཔུང་གི་ཚོགས་ཆེན་པོ་དང་
ལྷན་ཅིག་ སྲིན་པོའི་ རྒྱལ་ པོ་ སྒྲ་ སྒྲོག་ཀྱང་ ཕམ་ པར་བྱས་སོ་ཞེས་ ཐོས་ པས།
བདག་ཅག་ནི་ཁྱོད་ཁོ་ན་ལས། མི་ཡི་བདག་པོ་གཞན་སུས་ཀྱང་སྐྱོབ་ནུས་
པར་མི་སེམས་སོ།། དེའི་ཕྱིར། བདག་ཅག་འཇིགས་ཤིང་སྐྲག་པའི་དྲང་
སྲོང་རྣམས་སྲིན་པོ་ལ་ཝ་ཎ་ལས་ཁྱོད་ཁོ་ནས་སྐྱོབ་པ་འབའ་ཞིག་འདོད་ལགས་
སོ།། ཀྱེ་རཱ་མ། ཚུལ་འདི་ལྟ་བུར་བདག་ཅག་གི་མདུན་ན་འཇིགས་པའི་རྒྱུ་
གནས་པ་གང་ཡིན་པ་དེ་དག་ནི། ཁྱོད་ཀྱི་མདུན་དུ་རྣམ་པར་གསལ་པར་
བྱས་ལགས་ན། ཁྱོད་ནི་འཇིགས་པ་རིང་དུ་སེལ་བ་ལ་ནུས་པ་དང་ལྡན་པ་
ལགས་པས། བདག་ཅག་གི་མངོན་པར་འདོད་པ་ཡོངས་སུ་རྫོགས་པར་
མཛོད་ཅིག་ཅེས་གསོལ་ཏོ།།
132



༄༅།།ཨུཏྟརའི་ཀཎྜ།
༦༣.དེ་ནས་ར་གླུའི་བདག་པོས་དྲང་སྲོང་རྣམས་ལ་ལག་པ་ཐལ་མོ་
སྦྱར་ནས། སྲིན་པོ་ལ་ཝ་ཎ་ནས་ཟས་སུ་ཅི་ཟ། དེའི་ཀུན་དུ་སྤྱོད་པའི་ཚུལ་
ཅི་འདྲ། ཅི་ལྟ་བུས་གནས། གང་དུ་གནས་ཞེས་དྲིས་པ་ན། དྲང་སྲོང་
རྣམས་ཀྱིས་ལ་ཝ་ཎ་ནས་ཟས་དང་སྤྱོད་པ་ཇི་ལྟ་བུས་འཚོ་བ་ལ་སོགས་པའི་ཚུལ་
མཐའ་དག་སྨྲ་བར་བརྩམས་ཏེ། ཀྱེ་གཙོ་བོ། དེའི་ཟས་ནི་སྲོག་ཆགས་
ཐམས་ཅད་ཡིན་ལ། ཁྱད་པར་དུ་ཐུབ་པ་དཀའ་ཐུབ་ཅན་ཟ་བར་བྱེད་ཅིང་།
དེའི་ཀུན་ཏུ་སྤྱོད་པ་ནི་གདུག་ཅིང་རྩུབ་པ་འཇིགས་སུ་རུང་བ་སྟེ། རྟག་ཏུ་
སྦྲང་རྩིའི་ནགས་སུ་གནས་པར་བྱེད་ཅིང་། དེས་ཟས་སུ་ནི། ཉི་མ་རེ་རེ་ལ་
སེང་གེ་སྟོང་དང་། སྟག་དང་། རི་དྭགས་དང་། བྱ་དང་། མི་རྣམས་
གསོད་ཅིང་ཟ་བར་བྱེད་དོ།། ཕ་རོལ་པོ་འཇོམས་པར་བྱེད་པའི་དུས་སུ་ནི།
སྟོབས་དང་ལྡན་པ་དེ་བསྒྲེངས་ཏེ་ཁ་རབ་ཏུ་གདངས་ནས། གཤིན་རྗེའི་རྒྱལ་
པོ་བཞིན་དུ་སྲོག་ཆགས་གཞན་དང་གཞན་རྣམས་ཟ་བར་བྱེད་དོ།། ཞེས་དེ་
དག་གི་ཚིག་ཐོས་ཏེ་ར་ གྲུའི་བདག་པོས། ཀྱེ་དྲང་སྲོང་གི་ཚོགས་རྣམས།
འཇིགས་པ་ལས་རིང་དུ་མཛོད་ཅིག་དང་། སྲིན་པོ་དེ་ཁོ་བོས་བཀུམ་པར་
བགྱིའོ།། ཞེས་གཟི་བརྗིད་དང་ལྡན་པ་རྣམས་ཀྱི་མདུན་དུ་དམ་བཅས་ཏེ།
ར་གྲུའི་གཉེན་གྱིས་རང་གི་སྤུན་རྣམས་ཀྱི་མདུན་དུ་དམ་བཅའ་བར་བསམས་
ནས། ར་གླུའི་གཉེན་གྱིས་རང་གི་སྤུན་རྣམས་མདུན་དུ་བོས་ཏེ། ཀྱེ་ནུ་བོ་
དག་ཁྱེད་ཅག་ལས་དཔའ་བོ་སུ་ཞིག་གིས་ལ་ཝ་ཎ་གསོད་པར་ནུས། གང་སུ་
ཞིག་བྱ་བའི་ཆར་གཏོགས་པར་བྱ། གཞོན་ནུ་སྟོབས་པོ་ཆེ། རྒྱས་པའམ་
(བྷ་ར་ཏ་)ཡང་ན་བློ་ལྡན་དགྲ་འཇོམས་ཀྱིས་སམ་ཞེས་དྲིས་པ་དང་། རྒྱས་
133



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པས། ཇོ་བོ་བདག་ཁོ་ནས་ལ་ཝ་ཎ་བཀུམ་པར་བགྱི་ལགས་ཀྱི། དེ་བདག་
གི་བགྱི་བའི་ཆ་ ཤས་སུ་སྩོལ་ཅིག་ཅེས་སྨྲས་པ་ན། རྒྱས་པའི་བརྟན་དང་
དཔའ་བ་ཕུན་སུམ་ཚོགས་པའི་གཏམ་ཐོས་པ་དང་། དགྲ་འཇོམས་སེང་གེའི་
ཁྲི་ལས་ལངས་ཏེ། རཱ་མ་ལ་ཕྱག་བྱས་ནས། ཀྱེ་ར་གླུའི་གཉེན། སྟོབས་
པོ་ཆེ་ཕུ་བོ་འབྲིང་པོས་ནི་བྱ་བ་མང་དུ་བྱས་ཟིན་ཏེ། གང་གི་ཚེ་འཐབ་པ་
མེད་པའི་གྲོང་ཁྱེར་ཁྱོད་དང་བྲལ་བས་སྟོངས་པར་གྱུར་པ་ནས། ཇི་སྲིད་ཁྱོད་
འདིར་མ་བྱོན་གྱི་བར་དུ་སྙིང་ལ་གདུང་བས་ནོན་བཞིན་དུ་ཡང་འཐབ་པ་མེད་
པའི་གྲོང་ཁྱེར་བསྐྱངས་ཏེ། ཀྱེ་ས་ཡི་བདག་པོ། གྲགས་ལྡན་བྷ་ར་ཏས།
དགའ་མའི་གྲོང་དུ་རྩུབ་མོའི་མལ་སྟན་ལ་གདུང་བཞིན་དུ་ཉལ་ནས། རྩ་བ་
དང་འབྲས་བུ་ལ་བརྟེན་ནས། མགོ་བོའི་རལ་པ་བསིགས་ཤིང་།( ཐོར་ཚུགས་
མ་བཅིངས་པ་དང་སྐྲ་བཀྲོལ་བ།) གོས་ཧྲུལ་པོ་གྱོན་ཏེ་གནས་པ་ལགས་ན།
རྒྱལ་པོ་ཆེན་པོ། འདིས་དེ་ལྟར་སྡུག་བསྔལ་བ་མྱོང་བཞིན་དུ་ར་རྒུའི་མགོན་
པོ་ལ་སྲི་ཞུ་བསྒྲུབས་ཟིན་པས། ད་སྟེ་སླར་ཉོན་མོངས་པར་བགྱིད་དུ་མ་སྩོལ་
ཅིག ཅེས་དགྲ་འཇོམས་ཀྱིས་དེ་ལྟར་སྨྲས་པ་དང་། རཱ་མས་སླར། ཀྱེ་
ཉི་མའི་རིགས་ཅན། ཁྱོད་ཀྱི་ཇི་ལྟར་སྨྲས་པ་དེ་དེ་བཞིན་ཉིད་དོ།། འོ་ན་
ཁྱོད་ཀྱིས་ཁོ་བོས་བཀའ་བསྒོ་འདི་ཉོན་ལ། ཁྱོད་སྦྲང་རྩིའི་གྲོང་ཁྱེར་མཛེས་
པའི་རྒྱལ་ པོའི་ གནས་ སུ་ དབང་ བསྐུར་ བར་བགྱི་ ཡི། ཀྱེ་ སྟོབས་ པོ་ ཆེ།
གལ་ཏེ་ཁྱོད་ཀྱིས་སྨྲས་པ་བཞིན་རྒྱས་པ་《བྷ་ར་ཏ་)ཉོན་མོངས་པར་བགྱིད་དུ་མི་
རུང་ངོ༌ སྙམ་ ན། དེ་འདི་ ཉིད་ གནས་ སུ་ ཆུག་ ལ། ཁྱོད་ནི་དཔའ་བ།
སྟོབས་དང་ལྡན་པ། མཚོན་ཆའི་སྒྱུ་རྩལ་ཤེས་པ་ཡིན་པས། ཁྱོད་ཀྱིས་
134



༄༅།།ཨུཏྟརའི་ཀཎྜ།
གྲོང་ཁྱེར་གསར་པ་བཀོད་ནུས་པས། ཆུ་བོ་ཡ་མུ་ནའི་ངོགས་སུ་གྲོང་ཁྱེར་
ཡིད་དུ་འོང་བ་མཆོག་དང་མཆོག་ཏུ་གྱུར་པའི་སྐྱེ་བོའི་གནས་བསྐྲུན་པར་བྱེད་
ནུས་སོ།། གང་རྒྱལ་པོ་ལ་ལས་ནི། རྒྱལ་རིགས་གཞན་ཉམས་པར་བྱས་ཏེ།
དེའི་ཁབ་ཏུ་རང་གི་རྒྱལ་པོའི་སྐྱེ་བོའི་གནས་བྱེད་པ་ཡིན་པས། དེ་ནི་མི་
རིགས་ཤིང་། དམྱལ་བའི་རྒྱུར་འགྱུར་བ་ཡིན་ནོ།། དེའི་ཕྱིར། ཁྱོད་
ཀྱིས་སྲིན་པོ་སྦྲང་རྩིའི་བུ་སྡིག་པའི་བདག་ཉིད་ཅན་ལ་ཝ་ཎ་བཀུམས་ཏེ་དེའི་
གནས་ལ་དབང་བར་བྱོས་ཤིག ཀྱེ་དཔའ་བོ། གལ་ཏེ་ཁྱོད་ཀྱིས་ཁོ་བོའི་
ཚིག་དང་དུ་ལེན་པར་སེམས་ན། ཁོ་བོས་གང་བསྒོ་བ་ལ་གེགས་བྱེད་ཀྱི་ལན་
མི་འདེབས་པར། ཅང་མི་སྨྲ་བར་ཁས་ལོངས་ཤིག ནུ་བོ་རྣམས་ནི་ཕུ་
བོས་གང་བསྒོ་བ་ཉན་དགོས་སོ།། ཀྱེ་དགྲ་འཇོམས། ད་ནི་གནས་འཇོག་
ལ་སོགས་པའི་བྲམ་ཟེ་གཙོ་བོར་གྱུར་པ་རྣམས་ཀྱིས་ཆོ་ག་དང་། རིག་སྔགས་
བརྗོད་པ་དང་ལྷན་ཅིག་ཏུ་ཁྱོད་དབང་བསྐུར་བར་འགྱུར་གྱིས། ཁོ་བོའི་
བཀས་དབང་བསྐུར་བ་འདི་དང་དུ་ལོངས་ཤིག ཅེས་སྨྲས་སོ།།
༦༤.དེ་ནས་དཔའ་བ་ཕུན་སུམ་ཚོགས་པའི་དགྲ་འཇོམས་སྐྱེངས་པར་
གྱུར་ནས་དལ་བུས་སྨྲས་པ། ཀྱེ་ཉི་མའི་རིགས་ཀྱི་མགོན། རྒྱལ་པོར་
དབང་བསྐུར་བ་འདི་བདག་གིར་བྱས་ན། བདག་ཆོས་མ་ཡིན་དུ་མི་འགྱུར་
གྲང་། ཀྱེ་མ། ཇོ་བོ་རྣམས་གནས་བཞིན་དུ་ནུ་བོ་ཐ་ཆུང་བདག་གིས་
དབང་བསྐུར་བ་ཇི་ལྟར་ནོད་པར་བགྱི། ཀྱེ་མི་ཡི་ཁྱུ་མཆོག ཁྱོད་ཀྱིས་ཇི་
ལྟར་བསྒོ་བ་སུས་ཀྱང་བཟློག་པར་དཀའ་བ་ལགས་པས། ད་ནི་བདག་གིས་
བཀའ་བཞིན་དུ་སྐྱོང་བར་བགྱི་ལགས་སོ།། ཀྱེ་དཔའ་བོ། བདག་གིས་
135



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
ཁྱོད་དང་རིག་བྱེད་སྨྲ་བ་རྣམས་ལས་འདི་ལྟར་ཐོས་ཏེ། ངེས་པ་དོན་དུ་ནི་ཕུ་
བོས་དམ་བཅས་ཟིན་ན། དེ་ལ་ཕུ་བོས་ཅི་ཡང་སྨྲར་མི་འོས་པ་ལགས་མོད།
བདག་གིས་སྲིན་པོ་ལ་ཝ་ཎ་བཀུམ་པར་བགྱིའོ་ཞེས་མི་འོས་པ་ཉིད་དུ་སྨྲ་བར་
ཐལ་ཏེ། སྐྱེས་བུ་མཆོག་མི་འོས་པ་ཉིད་དུ་ཐལ་བས་འདི་ལྟར་བདག་བགྲོད་
དཀའ་བ།(མཆན། རྒྱལ་སྲིད་ལ་དབང་བསྐུར་བའམ་མི་འདོད་བཞིན་དུ་རྒྱལ་པོ་བྱེད་
དགོས་པ།)ཉིད་དུ་གྱུར་ལ། གང་གི་ཚེ་ཇོ་བོས་གསུངས་པའི་ཚེ། བདག་
གིས་ཅི་ཡང་མ་སྨྲས་ན་རུང་མོད། (བྷ་ར་ཏས་སྲིན་པོ་ལ་ཝ་ཎ་སོད་དོ་ཞེས་)ཚུལ་
འདིས་བདག་ཕྱིན་ཅི་ལོག་ཏུ་གྱུར་ཏེ། ཆོས་མ་ཡིན་དང་ལྷན་ཅིག་ཏུ་འཇིག་
རྟེན་ཕ་རོལ་གྱི་རྙེད་པས་ཕོངས་པར་མི་འགྱུར་རམ། ཀྱེ་མི་ཡི་བདག་པོ།
ད་ནི་ཁྱོད་ཀྱི་བཀའ་ལས་འདའ་བར་མི་བྱེད་ཀྱི། ཀྱེ་མཱ་ན་ད། ཡིད་སྦྱིན་
(ཁྱབ་འཇུག་གི་མིང་)ད་སྟེ་བདག་གིས་སླར་ལན་བཏབ་ན་འདི་ལས་ཀྱང་ཐེག་
དཀའ་བའི་ཉེས་པ་ཉམས་སུ་མྱོང་ན་མི་རུང་གི་མི་ཡི་ཁྱུ་མཆོག ཁྱོད་ཀྱིས་ཇི་
ལྟར་བཞེད་པ་དང་མཐུན་པར་བགྱི་ལགས་ཏེ། འོན་ཀྱང་བདག་ལ་གང་ཆོས་
མ་ཡིན་གྱི་ཉེས་པ་འཐོབ་ན། དེ་ཁྱོད་ཀྱིས་སེལ་བར་མཛོད་ཅིག ཅེས་
བདག་ཉིད་ཆེན་པོ་དགྲ་འཇོམས་ཀྱིས་སྨྲས་པ་དང་། ཕུ་བོ་རཱ་མ་རབ་ཏུ་མགུ་
བར་གྱུར་ནས། བྷ་ར་ཏ་རྒྱས་པ་དང་ལཀྵ་མ་ཎ་སོགས་ལ་སྨྲས་པ། ཁྱེད་
ཅག་གིས་ཤིན་ཏུ་བག་ཡོད་པའི་སྒོ་ནས་རྒྱལ་པོར་ཡོ་བྱད་སྟ་གོན་གྱིས་ལ་ལོངས་
ཤིག་དང་། ཁོ་བོས་ད་ལྟ་ཉིད་དུ་ར་གླུའི་གཉེན་མི་ཡི་སེང་གེ་དགྲ་འཇོམས་
དབང་བསྐུར་བར་བགྱིའོ།། ཀྱེ་ཉི་མིའི་རིགས་ཅན་དག ཁོ་བོའི་བཀས་
མདུན་ན་འདོན་དང༌། རིག་བྱེད་ལ་མཁས་པ་དང་། སྲིད་སྲུང་གི་རིག་
136



༄༅།།ཨུཏྟརའི་ཀཎྜ།
བྱེད་ཤེས་པ་རྣམས་དང་། བློན་པོའི་ཚོགས་གཞན་རྣམས་ཀྱང་བོས་ཤིག་ཅེས་
སྨྲས་པ་ན། རྒྱལ་པོའི་བཀས་ཁ་ལོ་བ་ཆེན་པོ་བྷ་ར་ཏ་དང་ལཀྵ་མ་ཎ་ལ་
སོགས་པས་ དེ་ ལྟར་ བྱས་ ཏེ། མདུན་ ན་ འདོན་ གྱིས་ སྤྱན་ བསུས་ ཤིང་།
དབང་བསྐུར་ བའི་ ཡོ་ བྱད་ ཐོགས་ ཏེ་ རྒྱལ་ པོའི་ ཕོ་ བྲང་ དུ་ བཞུགས་ པ་ ན།
རྒྱལ་པོ་དང་བྲམ་ཟེའི་ཚོགས་མང་པོ་ཡང་དེར་འོངས་ཏེ། དེ་མ་ཐག་ཏུ་
དཔལ་གྱི་འབྱོར་པ་ཆེན་པོས་མངོན་པར་དབང་བསྐུར་བར་བརྩམས་པ་ན།
ར་གླུའི་མགོན་པོ་སྐྱེ་བོའི་ཚོགས་དང་བཅས་པར་རབ་ཏུ་དགའ་བར་གྱུར་ཏེ།
ཇི་ལྟར་སྔོན་དབང་པོ་ལ་སོགས་པའི་ལྷ་རྣམས་ཀྱིས་ས་ཀནྡ་(འགའ་ཞིག་འདི་
ཀཉིཀ སྨིན་དྲུག་ ཏུ་འདོད་ པའང་སྣང་) ལྷ་ རྣམས་ཀྱི་དམག་ གི་ སྡེ་ དཔོན་གྱི་
གནས་སུ་བསྐུར་བ་དེ་བཞིན་དུ། རཱ་མ་ལ་སོགས་པས་དགྲ་འཇོམས་རྒྱལ་
པོའི་གནས་སུ་མངོན་པར་དབང་བསྐུར་ཏེ། དེ་ནི་ཉི་མ་དང་མཚུངས་པར་
གྱུར་ཏོ།། སྐྱོན་བྲལ་གྱི་བྱ་བ་བྱེད་པ་རཱ་མས། དགྲ་འཇོམས་དབང་བསྐུར་
བ་ན། དེའི་ཚེ་གྲོང་ཁྱེར་ལ་གནས་པ་རྣམས་དང་། མང་དུ་ཐོས་པའི་བྲམ་
ཟེའི་ཚོགས་རྣམས་ཀྱང་རབ་ཏུ་དགའ་བར་གྱུར་ལ། བཙུན་མོ་ཀོ་ས་ལུ་དང་།
སུ་མི་ཏཱ་དང༌། ཀི་ཀི་ཡི་དང་དེ་བཞིན་དུ་རྒྱལ་པོའི་ཕོ་བྲང་གི་བཙུན་མོའི་
ཚོགས་རྣམས་ཀྱིས་ཀྱང་བཀྲ་ཤིས་པར་བྱས་སོ།། དེ་ལྟར་དགྲ་འཇོམས་རྒྱལ་
པོར་བསྐུར་བ་དང་། ཆུ་བོ་ཡ་མུ་ནའི་ངོགས་སུ་གནས་པའི་དྲང་སྲོང་བདག་
ཉིད་ཆེན་པོ་རྣམས་ཀྱིས། ད་ནི་སྲིན་པོ་ལ་ཝ་ཎ་གསོད་པར་འགྱུར་བར་
གདོན་མི་ཟའོ་སྙམ་དུ་སེམས་པར་གྱུར་ཏོ།། དེ་ལྟར་ དབང་ བསྐུར་ བའི་
མཇུག་ཐོག་ ཏུ་ རཱ་ མས་ དགྲ་འཇོམས་ རང་གི་ ཕངས་ པར་བཞག་ སྟེ། དེ་
137



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གཟེངས་བསྟོད་དེ་ཚིག་འཇམ་པོས། ཀྱེ་ར་གླུའི་གཉེན། ཀྱེ་དགྲ་འཇོམས།
ངས་ཁྱོད་ལ་ལྷ་ཡི་མཚོན་ཆ། མདའ་དོན་ཡོད་༡༈ ཅེས་བྱ་བ་སྦྱིན་པར་བགྱི་
ཡིས། འདིས་སྲིན་པོ་ལ་ཝ་ཎ་ངེས་པར་གསད་པར་ནུས་ཏེ། ཀྱེ་ཉི་མའི་
རིགས་ཅན། གང་གི་ཚེ་གདོད་མའི་དུས་སུ། གང་སུ་དག་གིས་ཀྱང་ཕམ་
པར་མི་ནུས་ཤིང་། མ་སྐྱེས་པ། སྣང་བའི་གཟུགས་ཅན། ལེགས་ལྡན་
ཁྱབ་འཇུག་རྒྱ་མཚོར་ཉལ་བ་ན། དེ་ནི་ལྷ་མ་ཡིན་སུས་ཀྱང་མི་མཐོང་ཞིང་ས་
ཆེན་པོ་འདིར་ཡང་མི་སྣང་བའི་ཚེ་ན། ཀྱེ་དཔའ་བོ། ལེགས་ལྡན་སྲེད་
མེད་ཀྱི་བུ་དེ་སྲིན་པོ་གདུག་པ་ཅན་སྦྲང་རྩི་དང་ཀི་ཊ་བྷ་ལ་རབ་ཏུ་ཁྲོས་ཏེ།
དེ་གཉིས་སྲིན་པོའི་ཚོགས་གཞན་དང་གཡུལ་འགྱེད་པའི་ཕྱིར་དུ་མདའ་འདི་
སྤྲུལ་ཏོ།། དེ་ནི་ལེགས་ལྡན་ཁྱབ་འཇུག་གིས་འཇིག་རྟེན་གསུམ་པོ་སྤྲུལ་བར་
འདོད་དེ། སྲིན་པོ་སྦྲང་རྩི་དང་ཀེ་ཊ་བྷ་གཉིས་ཀྱིས་གནོད་པ་བྱེད་པར་
བརྩམས་པ་ན་མདའ་དོན་ཡོད་ཅེས་བྱ་བ་འདི་སྤྲུལ་ཏེ་སྲིན་པོ་གཉིས་པོ་བསད་
དེ། དེ་ནས་སྲོག་ཆགས་རྣམས་ལས་ཀྱི་འབྲས་བུ་སྣ་ཚོགས་མྱོང་བའི་ཕྱིར་དུ་
འཇིག་རྟེན་སྣ་ཚོགས་པ་སྤྲུལ་ཏོ།། ཀྱེ་དགྲ་འཇོམས་གང་གི་ཚེ་ངས་སྲིན་པོའི་
རྒྱལ་པོ་སྒྲ་སྒྲོག་བསད་པའི་ཚེ་ན་ཡང་། མདའ་འདི་ལ་མ་བརྟེན་ཏེ། གང་
གི་ཕྱིར་ཞེ་ན། འདིའི་ནུས་པས་སྲོག་ཆགས་གཞན་མང་པོ་ཉམས་ཉེས་པར་
དོགས་སོ།། སྲིན་པོ་ལ་ཝ་ཎ་ལ་བདག་ཉིད་ཆེན་པོ་མགྲིན་སྔོན་ཅན་གྱིས་སྲིན་
པོ་སྦྲང་རྩི་ལ་བྱིན་པའི་ལྷ་ཡི་མདུང་རྩེ་གསུམ་པ་མཆོག་ཏུ་གྱུར་པ་དེ་མཆིས་ཀྱི།
དེས་དེ་ལ་ཉིན་རེ་བཞིན་མཆོད་ཅིང་། རང་གི་གནས་སུ་སྦས་ཏེ་བཞག་ནས།
ཕྱོགས་ཀུན་ ཏུ་ རྒྱུ་ བར་ བྱེད། བཟའ་ བའི་ མཆོག་ རྣམས་ འདུ་ བྱེད་ དོ།།
138



༄༅།།ཨུཏྟརའི་ཀཎྜ།
གང་སུ་དག་གིས་ཡུལ་འགྱེད་པར་འདོད་དེ། དེ་ལ་སྨད་ན་དེས་མདུང་དེ་
བླངས་ཏེ་ཕས་ཀྱི་རྒོལ་བ་རྣམས་ཐལ་བར་བརླག་པར་བྱེད་དོ།། ཀྱེ་མི་ཡི་སེང་
གེ་གང་གི་ཚེ་མདུང་དེ་དེའི་དྲུང་ན་མ་མཆིས་པ་དང་། དེ་རང་གི་གྲོང་ཁྱེར་
དུ་མ་སླེབས་པའི་སྔ་རོལ་ཉིད་ནས་ཁྱོད་གྲོང་ཁྱེར་གྱི་སྒོ་དྲུང་དུ་མཚོན་ཆ་ཐོགས་
ཏེ་བརྟན་པར་མནོས་ཤིག ཀྱེ་མི་ཡི་ཁྱུ་མཆོག གལ་ཏེ། སྲིན་པོ་ལ་ཝ་
ཎ་མཁར་དུ་མ་ཞུགས་པའི་སྔ་རོལ་ཉིད་ནས་གཡུལ་བཀྱེ་བའི་ཕྱིར་དུ་ཚིག་རྩུབ་
མོས་གཤེ་བར་བྱས་ན། ཁྱོད་ཀྱིས་དེ་ངེས་པར་དུ་གསོད་ནུས་སོ།། ཚུལ་
འདི་ལྟ་ བུར། ངས་ ཁྱོད་ ལ། མདུང་ དེ་ལས་ སྲུང་ བའི་ ཐབས་ དང་།
ངེས་པར་བགྱི་བར་འོས་པའི་ཚུལ་ཐམས་ཅད་བཤད་ཟིན་ཏེ། ཅིའི་ཕྱིར་ཞེ་
ན། དཔལ་ལེགས་ལྡན་མགྲིན་སྔོན་ཅན་གྱི་མཐུ་སྟོབས་ལ་ཕྱིར་རྒོལ་བ་ཤིན་
ཏུ་དཀའ་བ་ཡིན་ནོ།།
༦༥. དེ་ནས་ར་མས་དགྲ་འཇོམས་ལ་འདི་ལྟར་གདམས་ཤིང་ཡང་དང་
ཡང་དུ་བསྔགས་པ་བརྗོད་དེ། སླར་ཡང་སྨྲས་པ། ཀྱེ་ར་ གྲུའི་ གཉེན།
འདི་ན་རྟ་སྟོང་ཕྲག་བཞི་དང་། ཤིང་རྟ་སྟོང་གཉིས། གླང་པོ་ཆེ་བརྒྱ་ཕྲག་
གཅིག་ཡོད་ལ། ལམ་སྲུང་དུ་རྣམ་པ་སྣ་ཚོགས་པའི་ཡོ་བྱད་ཀྱི་ཚོང་ཁང་
འགྲེམས་པའི་ཚོང་པ་དག་ཀྱང་ཁྱོད་དང་ལྷན་ཅིག་འགྲོ་བར་འགྱུར་རོ།། སྐྱེ་
བོའི་ཚོགས་ཡིད་སྤྲོ་བའི་ཕྱིར་དུ་ཟློས་གར་མཁན་དང་། གར་མཁན་རྣམས་
ཀྱང་ལྷན་ཅིག་ཏུ་འོང་བར་འགྱུར་ལ། ཀྱེ་མི་ཡི་ཁྱུ་མཆོག་ཁྱོད་ཀྱི་གསེར་གྱི་
རྒྱ་༡༩འབུམ་ཕྲག་བཅུ་བླངས་ཏེ་འགྲོ་དགོས་ཏེ། དམག་དཔུང་གི་བཀོད་པ་
ལེགས་པར་བཤམས་ནས་དགའ་བ་དང་སྤྲོ་བ་སྤེལ་བར་བྱས་ན། གདེངས་
139



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དང་ལྡན་ཞིང་ཞུམ་པ་དང་བྲལ་བར་བཀའ་ལ་གནས་པར་འགྱུར་བ་ཡིན་པས།
དེ་རྣམས་ལ་ཤིན་ཏུ་སྙན་པར་སྨྲ་བར་བྱ་ཞིང་། ནོར་གྱི་ཚོགས་བྱིན་ལ་མགུ་
བར་བསྐྱེད་པར་བྱ་དགོས་སོ།། ཀྱེ་ར་གླུའི་གཉེན། མཆོག་ ཏུ་དགའ་བ་
བསྐྱེད་པའི་དཔུང་གི་ཚོགས་གང་དུ་གནས་པ་དེར། ནོར་ལ་ཕངས་པར་མི་
བྱ་ཞིང་། དེར་བུད་མེད་རྣམས་ དང་། གཉེན་ དང་ གྲོགས་པོ་རྣམས་
ལོགས་སུ་འགྲེངས་ཏེ་གནས་སུ་འཇུག་མི་རུང་ངོ་།། (མཆན་ལ་གཡུལ་གྱི་དུས་
སུ་ཐམས་ཅད་དགའ་བ་དང་མགུ་བ་བསྐྱེད་དགོས་པའི་དོན་དུ་བཤད།) དེ་ལྟར་
སྟོབས་དང་ལྡན་པའི་དཔུང་གི་ཚོགས་མདུན་དུ་བཏང་ནས། ཁྱོད་གཅིག་པུ་
མདའ་ལག་ཏུ་ཐོགས་ཏེ་སྦྲང་རྩིའི་ནགས་སུ་འགྲོ་བར་བྱ་སྟེ། སྲིན་པོ་སྦྲང་
རྩིའི་བུ་ལ་ཝ་ཎ་ནས་ཁྱོད་དེར་གཡུལ་འགྱེད་པར་འདོད་པས་འོང་བར་མ་གྱུར་
གྲང་ཞེས། ལ་ཝ་ཎི་འཁུ་འཕྲིག་ཟར་མ་འཇུག་པར། ཁྱོད་འགྲོ་བ་དང་
འོང་བའི་ཚུལ་རྣམས་ལ་ཝ་ཎ་ནས་ཅི་ནས་ཀྱང་མི་ཤེས་པར་གྱིས་ཤིག འདི་
ལྟར་ངས་ཇི་སྐད་དུ་བཤད་པ་ལས་གཞན་དུ་ནི་ལ་ཝ་ཎ་གསོད་པའི་ཐབས་
གཞན་མེད་མོད། གལ་ཏེ་ལ་ཝ་ཎ་མདུང་ལག་ཏུ་ཐོགས་ཏེ་འོང་བ་མཐོང་ན།
དེས་ངེས་པར་གསོད་པར་འགྱུར་བས་ཤིན་ཏུ་བག་ཡོད་པར་བྱོས་ཤིག ཀྱེ་
གཉེན་བཟང་། ཁྱོད་ཀྱིས་སོས་ཀ་ཚ་བའི་དུས་འདའ་བར་བྱོས་ལ། གང་
གི་ཚེ་ཆར་གི་དུས་ལ་བབས་པ་ན་དེའི་ཚེ་ཁྱོད་ཀྱི་ལ་ཝ་ཎ་བཀུམ་པར་བྱ་སྟེ།
ཅིའི་ཕྱིར་ཞེ་ན། བློ་ངན་སྲིན་པོ་དེ་བརླག་པར་བྱེད་པའི་དུས་ནི་དེ་ཡིན་ནོ།།
དེ་བཞིན་དུ། ཁྱོད་ཀྱིས་དཔུང་གི་ཚོགས་རྣམས་དྲང་སྲོང་རྣམས་ཀྱི་མདུན་དུ་
བདར་ཏེ་བགྲོད་པར་བྱ་ལ། གང་གི་ཚེ་སོ་ཀའི་དུས་འདས་པའི་ཚེ་ཆུ་བོ་གང་
140



༄༅།།ཨུཏྟརའི་ཀཎྜ།
ག་བརྒལ་བར་བྱའོ།། ཀྱེ་ཕ་རོལ་གནོན་པ། དེ་ནས་དཔུང་གི་ཚོགས་
གངྒའི་ངོགས་འགྲམ་དུ་ཞོག་ལ། ཁྱོད་གཅིག་པུ་མདའ་དང་གཞུ་ཐོགས་ཏེ།
ཤིན་ཏུ་བག་ཡོད་པ་དང་བཅས་པས་མདུན་དུ་བསྐྱོད་པར་བྱའོ།། ཞེས་སྨྲས་
པ་དང༌། སྟོབས་པོ་ཆེ་དགྲ་འཇོམས་ཀྱིས་དཔུང་གི་སྡེ་དཔོན་ཆེན་པོ་རྣམས་
བོས་ཏེ། འདི་ལྟར་དུ་ཀྱེ་དག་ལྟོས་ཤིག ལམ་དུ་གང་གང་ན་ཕྲུ་མ་(འཕྲལ་
སེལ་གྱི་དམག་སྒར་) བཏབ་པ་དེར་ར་བ་བརྟན་པོས་བསྐོར་ཏེ། ་ཁྱེད་ཅག་
དེར་གནས་པར་བྱོས་ལ། གང་དུ་གནས་པ་དེར་གདུག་པའི་བསམ་པ་ཡོངས་
སུ་བོར་ཏེ། གང་སུ་ལའང་དཀའ་བ་མི་འཕྲད་པ་དེ་ལྟ་ཉིད་དུ་བྱོས་ཤིག་
ཅེས་སྡེ་དཔོན་རྣམས་ལ་བཀའ་བསྒོས་ནས། དཔུང་གི་ཚོགས་སྔོན་དུ་བཏང་
ཟིན་པ་དང་། དགྲ་འཇོམས་ཀྱིས། བཙུན་མོ་ཀོ་ས་ལུ་དང༌། སུ་མི་ཏྲ་
དང་། རང་གི་མ་ཀེ་ཀིའི་རྐང་པ་ལ་ཕྱག་བྱས་ཏེ། དེ་ནས་རཱ་མ་ལ་བསྐོར་
བ་བྱས་ཏེ་དེའི་ཞབས་གཉིས་ལ་དཔྲལ་བས་གཏུགས་ཏེ། སླར་བྷཱ་ར་ཏ་དང་།
ལཀྵ་མ་ཎ་ལ་ཡང་ཕྱག་བྱས་ནས། དེ་ནས་དེས་ཡིད་གུས་པ་དང་བཅས་པས་
མདུན་ན་འདོན་གནས་འཇོག་ལ་ཡང་ཕྱག་བྱས་སོ།། དེ་ནས་ར་མས་ཇི་ལྟར་
བཀའ་བསྒོས་པ་ལ་ཉན་ཏེ་དེ་ལ་བསྐོར་བ་བྱས་ཏེ། དགྲ་བོ་རྣམས་བརྟུལ་
བའི་ཕྱིར་དགྲ་འཇོམས་འཐབ་པ་མེད་པའི་གྲོང་ཁྱེར་ནས་འགྲོ་བར་བརྩམས་པ་
ན། དེ་ལྟར་གླང་པོའི་རྒྱལ་པོ་རྣམས་དང་རྟ་མཆོག་རྣམས་ཀྱིས་གང་བའི་
དཔུང་གི་ཚོགས་ཆེན་པོ་སྔོན་དུ་བཏང་སྟེ། ར་གླུའི་རིགས་རྣམ་པར་རྒྱས་
ཤིང་འཕེལ་བར་བྱེད་པ་དགྲ་འཇོམས་ནི་རཱ་མ་དང་ལྷན་དུ་ཟླ་བ་གཅིག་གནས་
པའི་རྗེས་སུ། དེས་དེ་ནས་སོང་བར་གྱུར་ཏོ།།
141



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
༦༦. ར་གླུའི་གཉེན་དེ་ལམ་དུ་ཞག་གཉིས་འདས་ཏེ། ཉིན་གསུམ་པ་
ལ། དྲང་སྲོང་ཆེན་པོ་གྲོག་མཁར་གྱི་དགེ་བའི་བསྟི་གནས་སུ་སླེབས་སོ།།
དེ་ནི་གནས་རྣམས་ཀྱི་ནང་ནས་མཆོག་ ཏུ་ གྱུར་ པ་ཡིན་ པས། དེར་དགྲ་
འཇོམས་ཀྱིས་ལག་པ་ཐལ་མོ་སྦྱར་ཏེ། ཐུབ་པོ་བདག་ ཉིད་ཆེན་པོ་གྲོག་
མཁར་ལ་ཕག་བྱས་ཏེ། ཀྱེ་བཅོམ་ལྡན། བདག་ནི་རང་གི་ཕུ་བོ་རཱ་མའི་སྲི་
ཞུ་སླད་དུ་འདིར་འོངས་པ་ལགས་ན། དོ་ནུབ་འདིར་གནས་ཏེ། སང་
ནངས་པར་ཆུ་ལྷས་སྐྱོང་བ་ནུབ་ཀྱི་ཕྱོགས་སུ་མཆི་བར་བགྱི་ལགས་སོ།། ཞེས་
དགྲ་འཇོམས་ལས་ཐོས་ཏེ། ཐུབ་པ་བདག་ཉིད་ཆེན་པོ་དེ་འཛུམ་པ་དང་
བཅས་པས། ཀྱེ་གྲགས་པ་དང་ལྡན་པའི་དཔའ་བོ། ཁྱོད་འདིར་བྱོན་པ་
ལེགས་སོ།། ཀྱེ་བཞིན་བཟང་། བསྟི་གནས་འདི་ནི་ར་གླུའི་རིགས་ཅན་
རྣམས་ཀྱི་ཁྱིམ་ལགས་པས། བདག་ལས་ཅི་འདོད་པའི་སྟན་དང་། ཞབས་
བསིལ་དང་། མཆོད་ཡོན་བདག་གིར་མཛོད་ཅིག་ཅེས་སྨྲས་ཏེ། དེས་
བསྙེན་བཀུར་བ་དང་དུ་བླངས་ཏེ། དགྲ་འཇོམས་ཀྱིས་རྩ་བ་དང་འབྲས་བུ་
ལོངས་སྤྱད་དེ། རབ་ཏུ་ཚིམ་པར་བྱས་སོ།། དེ་ནས་དེ་ཟས་ཀྱི་བྱ་བ་ཟིན་པ་
དང་། དྲང་སྲོང་ལ་དྲིས་པ། ཀྱེ་ཐུབ་པ། བསྟི་གནས་འདི་དང་ཉེ་བ་ན་
གང་ཞིག་འདས་པའི་དུས་ཀྱི་མཆོད་སྦྱིན་ཡོ་བྱད་སྲོག་ཤིང་༡ “ཞིག་བདག་གིས་
མཐོང་ལགས་ན། འདིར་གྲགས་པ་དང་ལྡན་པའི་རྒྱལ་པོ་སུ་ཞིག་གིས་མཆོད་
སྦྱིན་བྱས་ཞེས་དྲིས་པ་ན། གྲོག་མཁར་གྱིས་ཀྱེ་དགྲ་འཇོམས། འདིར་སྔོན་
གང་ཞིག་གྲགས་པ་དང་ལྡན་པའི་མི་ཡི་དབང་པོ་ཞིག་གིས་མཆོད་སྦྱིན་གྱི་
དཀྱིལ་འཁོར་དུ་བྱས་པ་དེ་བཤད་ཀྱིས། ལེགས་པར་ཉོན་ཅིག་གང་གི་ཚེ་
142



༄༅།།ཨུཏྟརའི་ཀཎྜ།
རྒྱལ་པོ་སུ་དཱ་ས་བྲན་བཟང་ཞེས་བྱ་བ་ས་ཡི་དཀྱིལ་འཁོར་གྱི་བདག་པོར་གྱུར་ཏེ།
ས་གཞི་སྐྱོང་བ་དེ་ལ། བུ་མི་ཏྲ་ས་ཧ་གཉེན་བཅས་ཞེས་བྱ་བ་ཕ་རོལ་གནོན་
པ། ཆོས་ཀྱི་བདག་ ཉིད་ ཅན་ཞིག་བྱུང་ངོ༌།། བྲན་བཟང་གཞོན་ནུའི་
གནས་སྐབས་སུ་ནགས་སུ་རྔོན་བྱེད་པར་འགྲོ་བ་ན། དེས་དེར་སྲིན་པོ་
གཉིས་ཕྱོགས་དང་ཕྱོགས་སུ་རྒྱུ་བ་མཐོང་སྟེ། སྲིན་པོ་དེ་གཉིས་པོ་ནི་སྲོག་
ཆགས་ཀུན་གྱི་གཤེད་མར་གྱུར་ཏེ། རི་དྭགས་སྟོང་ཕྲག་དུ་མ་བསད་དེ་ཟོས་
ཀྱང་། ད་དུང་མ་ཚིམ་པར་བཀྲེས་བཞིན་དུ་འདུག་པ་མཐོང་ངོ༌།། སྲིན་པོ་
གཉིས་པོས་རི་དྭགས་ཀུན་བསད་དེ། སྲོག་ཆགས་ཀྱིས་སྟོངས་པའི་ནགས་ཀྱི་
གནས་སྐབས་ དེ་ ལྟ་ བུ་ མཐོང་ནས་ བྲན་བཟང་ རབ་ ཏུ་ ཁྲོས་འཁྲུགས་ནས།
མདའ་རྣོན་པོ་འཕངས་ཏེ་སྲིན་པོ་གཅིག་བསད་དོ།། དེ་ས་ལ་འགྱེལ་བ་དང་།
བྲན་བཟང་ཡིད་བདེ་བར་གྱུར་ཅིང་ཚིམ་པར་གྱུར་ནས། སྲིན་པོ་དེ་ཤི་བའི་
རོ་ལ་བལྟ་བར་བརྩམས་པ་ན། སྲིན་པོ་དེའི་གྲོགས་པོ་དེས་བྲན་བཟང་གི་
གདོང་ལ་བལྟས་ནས་ཡིད་གདུང་བཞིན་དུ་བྲན་བཟང་ལ། ཀྱེ་སྡིག་པ་ཅན།
ཁྱོད་ཀྱིས་ཉེས་པ་མེད་པར་ངའི་གྲོགས་པོ་བསད་པས། དེའི་ཕྱིར་ངས་ཁྱོད་
ལ་ལན་གླན་པར་བྱའོ།། ཞེས་སྨྲས་ཏེ་སྲིན་པོ་དེ་དེ་ཉིད་དུ་མི་སྣང་བར་གྱུར་
ཏོ།། དེ་ནས་ཡུན་རིང་མོ་ཞིག་གི་རྗེས་སུ་བྲན་བཟང་འཐབ་པ་མེད་པའི་གྲོང་
ཁྱེར་གྱི་རྒྱལ་པོར་གྱུར་ཏེ། དེས་རྒྱལ་པོ་གཉེན་བཅས་(མི་ཏྲ་ས་ཧ་)ཀྱི་བསྟི་
གནས་ཀྱི་དྲུང་དུ་རྟ་གཙང་གི་མཆོད་སྦྱིན་རྒྱ་ཆེན་པོ་བྱེད་པ་ན། དྲང་སྲོང་
ཆེན་པོ་གནས་འཇོག་གིས་དཀའ་ཐུབ་ཀྱི་མཐུས་མཆོད་སྦྱིན་གྱི་བྱ་བ་དེ་ལོ་མང་
པོའི་བར་དུ་བསྐྱངས་ཏེ། ནོར་དང་ལོངས་སྤྱོད་ཕུན་སུམ་ཚོགས་པས། ལྷ་
143



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
རྣམས་ལ་མཆོད་སྦྱིན་བྱས་ཏེ། ནམ་ཞིག་མཆོད་སྦྱིན་མཐར་ཕྱིན་པར་ཉེ་བ་
ན། སྲིན་པོ་གཞན་དེས་སྔོན་གྱི་སྡང་སེམས་ཀྱིས་འཁོན་དྲན་ཏེ། དེས་
དྲང་སྲོང་གནས་འཇོག་གི་གཟུགས་སུ་བྱས་ནས་རྒྱལ་པོའི་དྲུང་དུ་འོང་ནས།
ཀྱེ་རྒྱལ་པོ། དེ་རིང་མཆོད་སྦྱིན་ཡོངས་སུ་མཐར་ཕྱིན་པའི་ཉིན་མོ་ཡིན་པས།
ཁོ་བོ་ལ་ཤ་དང་བཅས་པའི་ཟས་མྱུར་དུ་དྲོངས་ཤིག འདི་ལས་གཞན་དུ་
བརྟག་དགོས་པ་ཡང་མེད་ལ། གཞན་དུ་ཅིར་ཡང་བྱ་བ་མེད་དོ།། ཞེས་
བྲམ་ཟེའི་གཟུགས་ཅན་གྱི་སྲིན་པོའི་ཚིག་ཐོས་ཏེ། རྒྱལ་པོས་གཡོས་ཁང་གི་
སྐྱེ་བོ་མཁས་པ་ལ། ཀྱེ་དག་ཁྱེད་ཅག་གིས་དེ་རིང་ནི་ཤ་དང་བཅས་པའི་
བཟའ་བ་སྟ་གོན་གྱིས་ལ། དེའི་རོ་ཞིམ་པོས་བླ་མའི་སྐྱེ་བོ་ཡང་དག་པར་ཚིམ་
ནུས་པར་གྱིས་ཤིག ཅེས་སྨྲས་པ་དང༌། རྒྱལ་པོའི་བཀས་གཡོས་ཁང་གི་
སྐྱེ་བོ་རྣམས་ཅི་བྱ་གཏོལ་མེད་དུ་གྱུར་པ་ན། དེ་སྲིན་པོ་དེས་རིག་ནས་རང་
ཉིད་གཡོས་ཁང་གི་སྐྱེ་བོའི་གཟུགས་སུ་བསྒྱུར་ཏོ།། དེ་ནས་དེས་མིའི་ཤ་ལ་
བྱས་པའི་ཟས་ཁྱེར་ཏེ་འོངས་ནས། འདི་ན་ཤ་དང་བཅས་པའི་ཞལ་ཟས་
ཡོད་ཀྱི་རོ་ཕུན་སུམ་ཚོགས་པ་ལགས་སོ།། ཞེས་སྨྲས་སོ།། དེ་ནས་རྒྱལ་པོས་
རང་གི་ཆུང་མ་མ་ད་ཡནྟི་དང་ལྷན་ཅིག་ཏུ་ཟས་དེ་གནས་འཇོག་ལ་དྲངས་པ་ན།
དྲང་སྲོང་གནས་འཇོག་གིས། སྣོད་དུ་མིའི་ཤ་དང་བཅས་པའི་ཟས་མཐོང་
ནས། དེ་ཀུན་ཏུ་རབ་ཏུ་ཁྲོས་ཏེ། རྒྱལ་པོ་ཁྱོད་ཀྱིས་ཁོ་བོ་ལ་འདི་ལྟ་བུའི་
ཟས་བསྟོབ་པར་བྱས་ཀྱིས། འདི་ནི་ངེས་པར་ཁྱོད་ཁོ་ནའི་ཟས་སུ་གྱུར་ཅིག་
ཅེས་དམོད་པ་བོར་བ་དང་བྲན་བཟང་ཡང་ཁྲོས་ཏེ། ལག་ཏུ་ཆུ་བླངས་ནས་
དྲང་སྲོང་གནས་འཇོག་ལ་དམོད་པ་བོར་བར་བརྩམས་པ་ན། དེ་རང་གི་
144



༄༅།།ཨུཏྟརའི་ཀཎྜ།
ཆུང་མས་བཟློགས་ཏེ། ཀྱེ་རྒྱལ་པོ། ལེགས་ལྡན་གནས་འཇོག་ནི་བདག་
ཅག་རྣམས་ཀྱི་རྗེ་བོ་ཡིན་པས། དེའི་ཕྱིར། ལྷ་དང་མཉམ་པའི་མདུན་ན་
འདོན་ལ་དམོད་པ་བོར་མི་རུང་ངོ༌། ཞེས་སྨྲས་པ་དང་། ཆོས་ཀྱི་རང་
བཞིན་ཅན་རྒྱལ་པོ་དེས་རང་གི་ནུས་པ་ཅི་ཡོད་ཀྱིས་རང་གི་ཁྲོ་བ་ཟིལ་གྱིས་
མནན་ནས། ལག་པའི་ཁྱོར་བ་ལ་གནས་པའི་ཁྲོ་བའི་རང་བཞིན་དུ་གྱུར་
པའི་ཆུ་དེ་རང་གི་རྐང་པའི་སྟེང་དུ་འཕོ་བར་བྱས་པ་ན། དེ་རང་གི་རྐངཔ་ལ་
ཐིམ་ནས་རྐང་པ་ཁྲ་བོར་གྱུར་ཏེ། དེ་ནས་རྒྱལ་པོ་དེ་ལ་བྲན་བཟང་རྐང་ཁྲ་
ཞེས་དེའི་མིང་ཡོངས་སུ་གྲགས་པར་གྱུར་ཏོ།། དེ་ནས་དེས་རང་གི་ཆུང་མ་
དང་ལྷན་ ཅིག་ དྲང་སྲོང་གནས་འཇོག་ལ་ ཕྱག་ ཡང་ནས་ཡང་ དུ་འཚལ་ ཏེ།
ཀྱེ་ཚངས་པའི་དྲང་སྲོང་། གང་ལ་ལ་ཞིག་གིས་ཁྱོད་ཀྱི་གཟུགས་སུ་བྱས་ཏེ།
བདག་ལ་འདི་ལྟ་བུའི་ཟས་ཁྱོད་ལ་དབུལ་བར་མངགས་སོ།། སྐྱེས་བུའི་ཁྱུ་
མཆོག་གཉེན་བཅས་ཀྱིས་དེ་ཇི་ལྟར་གྱུར་ པ་གནས་འཇོག་ལ་སྨྲས་པ་དང་།
དེ་སྲིན་པོའི་ཆོ་འཕྲུལ་དུ་ཤེས་ནས་གནས་འཇོག་གིས་རྒྱལ་པོ་ལ། ཀྱེ་མི་ཡི་
དབང་པོ། བདག་ཁྲོ་བའི་དབང་དུ་གྱུར་ཏེ་གང་སྨྲས་པ་དོན་མེད་དུ་མི་
འགྱུར་མོད། འོན་ཀྱང་། མཐར་འདི་ཉིད་ལས་ (དམོད་ པ་) ཐར་ པའི་
མཆོག་སྦྱིན་པར་བྱའོ།། ཁྱོད་ལོ་བཅུ་གཉིས་ཀྱི་བར་ དམོད་པ་མྱོང་བར་
འགྱུར་ཡང་། མཆོག་གང་སྦྱིན་པ་དེའི་མཐུས་མཐར་དམོད་པ་ལས་གྲོལ་བར་
འགྱུར་ལ། ཁྱོད་ཀྱིས་གང་བྱས་པ་(ངན་པའི་ལས་བྱས་པ་)དེ་དག་སླར་དྲན་
པར་མི་འགྱུར་བར་བྱིན་གྱིས་བརླབ་པར་བགྱིའོ།། ཞེས་སྨྲས་སོ།། དེ་ལྟར་
ལོ་བཅུ་གཉིས་ཀྱི་བར་དམོད་པས་གཞན་གྱི་དགྲར་གྱུར་པ་བྲན་བཟང་གིས་
145



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དམོད་པ་ཉམས་སུ་མྱོང་སྟེ། སླར་དེ་ལས་གྲོལ་ཏེ་རང་གི་རྒྱལ་སྲིད་ལ་གནས་
ནས་སྐྱེ་དགུའི་ ཚོགས་ རྒྱུན་ མི་ ཆད་དུ་ བསྐྱངས་སོ།། ཀྱེ་ རཱ་ གྲུའི་ གཉེན།
ཁྱོད་ཀྱིས་ནི། རྒྱལ་པོ་རྐང་ཁྲའི་མཆོད་སྦྱིན་གྱི་གནས་མཛེས་པ་གང་ཞིག་ཁོ་
བོའི་བསྟི་གནས་དང་ཉེ་བར་མཐོང་བ་འདིའི་སླད་དུ་དྲིས་སོ་ཞེས་སྨྲས་སོ།།
རྒྱལ་པོ་གཉེན་བཅས་ཀྱི་བྱུང་བའི་མཐའ་སྙིང་རྗེར་འོས་པའི་གཏམ་ཐོས་ནས་
དགྲ་འཇོམས་ཀྱིས་གནས་འཇོག་ལ་ཕྱག་བྱས་ཏེ། དེ་རང་གི་ལོ་མའི་སྤྱིལ་
བུར་བཞུགས་སོ།།
༦༧.གང་གི་ནུབ་མོ་དགྲ་འཇོམས་ལོ་མའི་སྤྱིལ་བུར་ཞུགས་ཏེ་རྣམ་པར་
གནས་པ་དེའི་ཚེ། དེའི་ནུབ་མོ་སི་ཏཱ་ལ་བུ་གཉིས་བཙས་ཏེ། དེ་མ་ཐག་ཏུ་
མཚན་མོའི་གུང་ལ། ཐུབ་པའི་ཆུང་མ་རྣམས་དྲང་སྲོང་གྲོག་མཁར་གྱི་དྲུང་
དུ་འོངས་ནས། སི་ཏཱ་ལ་ཁྱེའུ་གཉིས་བཙས་སོ་ཞེས་ཤིས་པ་དང་། དགའ་
བའི་ཚུལ་སྨྲས་ཏེ། ཀྱེ་ལེགས་ལྡན་དཔལ་དགའ་བྱེད་ཟླ་བའི་ཆོས་ཀྱི་བཙུན་
མོ་ལ་ཁྱེའུ་གཉིས་བཙས་ན། དེའི་ཕྱིར། ཀྱེ་གཟི་ལྡན་དྲང་སྲོང་ཆེན་པོ།
ཁྱོད་ཀྱིས་ཁྱེའུ་གཉིས་རྗེས་སུ་བཟུང་བ་དང་། གནོད་པ་ལས་བཟློག་ཅིང་
སྲུང་བའི་བཀའ་དྲིན་མཛོད་ཅིག་ཅེས་དྲང་སྲོང་གིས་ཆུང་མ་རྣམས་ལས་ཐོས་པ་
དང་། དྲང་སྲོང་ཆེན་པོ་སི་ཏཱ་ག་ན་བ་དེར་སོང་བ་ན། ཁྱེའུ་གཉིས་པོ་ནི་
ཟླ་བ་གསར་པ་བཞིན་དུ་མཛེས་ལ། ལྷ་ཡི་བུ་བཞིན་དུ་གཟི་བརྗིད་དང་ལྡན་
པ་མཐོང་ངོ་།། དྲང་སྲོང་གྲོག་མཁར་ཡིད་རབ་ཏུ་སྤྲོ་བ་དང་བཅས་ཏེ། བུ་
བཙས་པའི་གཞི་དེར་སོང་ནས་ཁྱེའུ་གཉིས་ལ་བལྟས་ནས། དེ་གཉིས་ཀྱི་ཕྱིར་
འབྱུང་པོ་དང་། སྲིན་པོའི་གནོད་པ་ལས་སྲུང་བའི་སྟ་གོན་བྱས་སོ།། དེ་
146



༄༅།།ཨུཏྟརའི་ཀཎྜ།
ནས་དྲང་སྲོང་གྲོག་མཁར་གྱི་རྩྭ་༡༦ ཀུ་ཤ་བླངས་ཏེ། དེས་ཁྱེའུ་གཉིས་པོ་
འབྱུང་པོའི་གནོད་པ་ལས་བཟློག་ཅིང་། སྲུང་བའི་ཆོ་ག་ཇི་ལྟར་བྱ་བ་དེ་
རྣམས་ལ་ གདམས་ནས། ཁྱེའུ་ གཉིས་ལས་ གང་ སྔོན་དུ་བཙས་པ་དེ་ལ།
རིག་སྔགས་ཀྱིས་བརླབས་པའི་ཀུ་ཤའི་རྩེ་མོས་དྲིལ་ཕྱིས་བྱས་ཏེ་དེའི་མིང་ལ་ཀུ་
ཤ་ཡིན་ལ། དེ་ལྟར་བྱིན་གྱིས་བརླབས་པའི་རྩྭ་ཀུ་ཤའི་སྨད་ཀི་ཆས་དྲིལ་ཕྱིས་
བྱས་པ་དེའི་མིང་ལ་ལ་ལྔ་ཡིན་ཞེས་སྨྲས་སོ།། དེ་ནས་ཡང་། འདི་ལྟར་ཁྱེའུ་
གཉིས་བཙས་པ་ལ་རིམ་པ་བཞིན་དུ། དེ་གཉིས་ཀྱི་མིང་ལ་ཀུ་ཤ་དང་ལ་ཝ་
ཞེས་མིང་དུ་གཟུང་བར་བྱ་ཞིང་། ཁོ་བོས་ལེགས་པར་བརྟགས་ཏེ་འདི་
གཉིས་ལ་མིང་བྱིན་པ་འདི། ས་ཡི་དཀྱིལ་འཁོར་ཀུན་ཏུ་ཁྱབ་པར་གྱུར་ཏོ།།
ཞེས་སྨྲས་པ་དང་། དྲང་སྲོང་གི་ཆུང་མ་རྣམས་ཡིད་རྩེ་ གཅིག་ ཏུ་བྱས་ཏེ།
ཐུབ་པ་གྲོག་མཁར་ལས་སྲུང་བའི་ཆོ་ག་ལས་བྱུང་བའི་རྩྭ་རྣམས་བླངས་ཏེ།
ཁྱེའུ་གཉིས་པོ་ལ་དྲིལ་ཕྱིས་བྱས་ཏེ་ཡོངས་སུ་སྲུང་བར་བྱས་ནས། གང་གི་ཚེ་
དྲང་སྲོང་གི་ཆུང་མ་རྒན་མོ་རྣམས་ནས་དེ་ལྟར་སྲུང་བའི་དུས་སུ། མཚན་
མོའི་གུང་ལ་རཱ་མ་དང་སི་ཏཱའི་མིང་རྒྱུན་མི་ཆད་དུ་སྒྲོགས་པའི་དབྱངས་སྙན་པོ་
དགྲ་འཇོམས་ཀྱི་རྣ་བར་ཐོས་ཏེ། དེ་ཉིད་དུ་སི་ཏཱ་ལ་ཁྱེའུ་བཙས་པའི་གཏམ་
སྙན་པོ་ཐོས་ནས། དེས་སི་ཏཱའི་ལོ་མའི་སྤྱིལ་བོར་སོང་སྟེ། དགྲ་འཇོམས་
ཀྱིས་སྨྲས་པ། ཀྱེ་མ་མ། མངོན་པར་འདོད་པའི་དོན་ཐོབ་བོ་ཞེས་བདག་
ཉིད་ཆེན་པོ་དགྲ་འཇོམས་ཀུན་ཏུ་སྤྲོ་བ་དང་བཅས་པས། དེའི་ཆར་དུས་ཀྱི་
ནུབ་མོ་སི་ཏཱ་དང་གཏམ་གྱིས་དུས་འདའ་བར་བྱས་ཏེ། ནངས་པར་ནམ་
ལངས་པ་ན། སྔ་དྲོའི་རྒྱུན་ཆགས་ཀྱི་བྱ་བ་དང་། ཐུན་མཚམས་ཀྱི་ཕྱག་
147



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
དང་མཆོད་པ་ལ་སོགས་པ་བྱས་ཏེ། ཕ་རོལ་གནོན་པའི་དགྲ་འཇོམས་ཀྱིས་
ལག་གཉིས་ཐལ་མོ་སྦྱར་ཏེ། ཐུབ་པ་ལ་ཕྱི་ཕྱག་འཚལ་ཏེ་ནུབ་ཕྱོགས་སུ་སོང་
ངོ་། དེ་ནས་དེ་ལམ་དུ་ཞག་བདུན་འདས་ཏེ། ཡ་མུ་ནའི་ངོགས་སུ་སླེབས་
ཏེ། དེ་བསོད་ནམས་ཀྱི་གྲགས་པ་དང་ལྡན་པའི་དྲང་སྲོང་ཆེན་པོ་རྣམས་ཀྱི་
བསྟི་གནས་སུ་གནས་པར་བརྩམས་ནས། དེར་གྲགས་པ་དང་ལྡན་པ་དགྲ་
འཇོམས་ཀྱིས་ཙུ་ཝ་ན་ལ་སོགས་པའི་དྲང་སྲོང་རྣམས་དང་ལྷན་ཅིག་ཏུ་ཡིད་
འཕྲོག་པའི་རྒྱུད་པའི་མཐའ་བཤད་ཅིང་ཉན་ཏེ། མི་ཡི་དབང་པོ་ར་གླུའི་
རིགས་ཅན་དེས། དྲང་སྲོང་གསེར་མདོག་ཅན་ཙུ་ཝ་ན་ལ་སོགས་པའི་ཐུབ་
པ་རྣམས་དང་ལྷན་ཅིག་ཏུ། རྣམ་པ་སྣ་ཚོགས་པའི་བྱུང་བའི་མཐའ་ཉན་ཏེ།
ཡ་མུ་ནའི་ངོགས་སུ་ཉིན་མཚན་འདའ་བ་ལ་ཞུགས་སོ།། །
༦༨. ཡང་དུས་གཞན་ཞིག་གི་ཚེ། མཚན་མོའི་དུས་སུ་དགྲ་འཇོམས་
ཀྱིས་བྷཾ་གུའི་གཉེན་ཚངས་པའི་དྲང་སྲོང་ཙུ་ཝ་ན་ལ། ཀྱེ་རབ་མཁས་སྲིན་པོ་
ལ་ཝ་ཎའི་སྟོབས་ཅི་ཙམ། དེའི་མདུང་གི་ནུས་པ་ཅི་ཙམ། མཚོན་ཆ་དེས་
ཕན་ཚུན་དུ་སྔོན་གཡུལ་བཀྱེ་བ་ན། གཡུལ་དུ་འོང་བ་སུ་དང་སུའི་སྲོག་
འཕྲོག་ཅེས་དྲིས་པ་དང་། བདག་ཉིད་ཆེན་པོ་དགྲ་འཇོམས་ཀྱི་ཚིག་ཐོས་
ནས། ཐུབ་པ་གཟི་བརྗིད་ཅན་དེས་ར་གྲུའི་གཉེན་གཞོན་ནུ་དེ་ལ། ཀྱེ་ར་
གླུའི་གཉེན། སྲིན་པོ་ལ་ཝཎ་གྱིས་ཇི་ལྟར་བྱས་པ་བགྲངས་སུ་མ་མཆིས་མོད།
འོན་ཀྱང་དེ་དག་ལས་བྱ་བ་འདི་ཙམ་ཞིག་གསལ་བར་བགྱི་ཡིས། གང་གི་ཚེ།
དེས་བུ་རམ་ཤིང་པའི་རིགས་ཀྱི་རྒྱལ་པོ་མཱནྡྷ་ ཏཱ་ལ་འདི་ལྟར་བྱས་ཏེ། འདི་
ནི་སྔོན་བྱུང་བའི་གཏམ་རྒྱུད་ཡིན་ནོ།།
148



༄༅།།ཨུཏྟརའི་ཀཎྜ།
གཞོན་ནུ་རྟ་ཡི་རྒྱལ་པོ་མཱ་ནྡྷ་ ཏཱས་འཐབ་པ་མེད་པའི་གྲོང་ཁྱེར་ན་རྒྱལ་
སྲིད་བསྐྱངས་ཏེ། དེ་སྟོབས་དང་ལྡན་པས་ཕ་རོལ་གནོན་པར་འཇིག་རྟེན་
ཀུན་ཏུ་གྲགས་པར་གྱུར་ཏོ།། ས་ཡི་བདག་པོ་དེས་ས་ཆེན་པོ་ལ་མངའ་དབང་
བསྒྱུར་ནས། ལྷའི་འཇིག་རྟེན་ལས་རྣམ་པར་རྒྱལ་བར་འདོད་པའི་སྦྱོར་བ་
བརྩམས་སོ།། གང་གི་ཚེ་ རྒྱལ་ པོ་མཱནྟཱ་ ཏཱ་ ཤ་ ལྷ་ལས་རྒྱལ་ བའི་སྦྱོར་བ་
བརྩམས་པ་ན། དབང་པོ་དང་དྲང་སྲོང་བདག་ཉིད་ཆེན་པོ་རྣམས་འཇིགས་
པ་སྐྱེས་སོ།། དེས་ངས་དབང་པོའི་སྟན་ཕྱེད་བླངས་ཏེ། ས་ཆེན་པོའི་རྒྱལ་
པོར་བྱས་ཏེ་ལྷ་རྣམས་ཀྱིས་མཆོད་འོས་སུ་འགྱུར་བར་བྱའོ་ཞེས་དམ་བཅས་སོ།།
ལྷ་རྣམས་ཀྱི་དབང་པོས། དེའི་སྡིག་པ་ཅན་གྱི་མངོན་པར་འདོད་པ་ཤེས་
ནས། རྒྱལ་ཐབས་ལ་མཁས་པའི་ལྷ་ཡི་དབང་པོས་གཞོན་ནུ་རྟའི་བུ་མཱནྟཱ་ ཏཱ་
མགུ་བ་བསྐྱེད་པར་བྱས་ཏེ་སྨྲས་པ་མི་ཡི་ཁྱུ་མཆོག ཁྱོད་ཀྱིས་ད་ལྟ་འཆི་བའི་
འཇིག་རྟེན་(མི་ཡུལ་)ཐམས་ཅད་ཀྱང་དབང་དུ་མ་བྱས་ན། ལྷ་རྣམས་ཀྱི་
སྲིད་ཇི་ལྟར་དབང་བར་བྱེད། ཀྱེ་དཔའ་བོ། གལ་ཏེ་ཁྱོད་ཀྱིས་ས་ཐམས་
ཅད་དབང་དུ་བྱས་ན། དེས་ནས་ཁྱོད་བློན་པོ་རྣམས་ དང་། དཔུང་
རྣམས་དང་བཞོན་པ་དང་བཅས་པར་ལྷ་ཡི་འཇིག་རྟེན་ལ་དབང་བར་ནུས་སོ།།
ཞེས་སྨྲས་པ་དང་། མཱན་ ཏཱས། ཀྱེ་ལྷ་ཡི་རྒྱལ་པོ། ས་ཆེན་པོའི་སྟེང་དུ་
ཁོ་བོ་ལ་གླགས་འཚོལ་བ་སུ་ཞིག་མཆིས། དེ་ཁྱོད་ཀྱིས་སྨྲར་བཟོད་དམ་ཞེས་
དྲིས་པ་ན། མིག་སྟོང་ལྡན་པས། ཀྱེ་མི་ཡི་དབང་པོ། སྲིན་པོ་སྦྲང་རྩིའི་
བུ་ལ་ཝ་ན་ཞེས་བྱ་བས་ཁྱོད་ཀྱི་བཀའ་ལ་མི་ཉན་ཏོ།། ཅེས་སྨྲས་པ་དང༌།
149



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
མིག་སྟོང་ཅན་ལས་ཤིན་ཏུ་མི་སྙན་པའི་ཚིག་ཐོས་ཏེ། རྒྱལ་པོ་མཱནྟཱ་ ཏཱ་སྐྱེངས་
ནས་གདོང་འོག་ཏུ་བལྟས་ཏེ་ཅི་ཡང་སྨྲ་མ་ནུས་སོ།། དེ་ནས་མི་ཡི་དབང་པོ་
དེས་མིག་སྟོང་ལྡན་པ་ལ་ཕྱི་ཕྱག་བྱས་ཏེ། གདོང་སྨད་བཞིན་དུ་སླར་ཡང་
འཇིག་རྟེན་དུ་ལྡོག་པར་གྱུར་ཏོ།། དེ་ནས་རྒྱལ་པོ་དེའི་སྙིང་ལ་མི་བཟོད་པ་
སྐྱེས་ནས། དགྲ་འཇོམས་པར་བྱེད་པ་དེས་སྲིན་བུ་སྦྲང་རྩིའི་བུ་དབང་དུ་བྱ་
བའི་ཕྱིར། བློན་པོ་རྣམས་དང་དཔུང་གི་ཚོགས་ཞོན་པ་བཅས་དེའི་ཁབ་དང་
ཉེ་བར་སོང་སྟེ། མི་ཡི་བདག་པོ་དེས་ལ་ཝ་ཎ་ལ་གཡུལ་དྲངས་པར་འདོད་
ནས། དེའི་དྲུང་དུ་ཕོ་ཉ་མངགས་སོ།། ཕོ་ཉ་དེ་དེར་སོང་ནས་སྦྲང་རྩིའི་བུ་
ལ་ཝ་ཎ་ལ་ཚིག་ཤིན་ཏུ་རྩུབ་མོས་གཤེ་ཞིང་གོ་བར་བྱས་པ་ན། ཕོ་ཉ་དེས་
རྩུབ་མོ་སྨྲ་བཞིན་པ་དེ་ཉིད་དུ་ལ་ཝ་ཎ་ནས་དེ་ཟོས་སོ།། དེ་ནས་ཕོ་ཉ་ཡུན་
རིང་པོའི་ བར་ སླར་ མ་ ལྡོག་ པ་ དང༌ རྒྱལ་ པོ་ མཱ ཉྙཱ་ ཏཱ་ ཁྲོས་འཁྲུགས་ ཤིང་།
ཕྱོགས་ཐམས་ཅད་ནས་མདའ་ཡི་ཆར་ཕབ་སྟེ་སྲིན་པོ་རྣམས་ལ་གཙེས་པར་
བརྩམས་པ་ན། སྲིན་པོ་ལ་ཝ་ཎ་གད་མོ་དགོད་བཞིན་དུ་ལག་ན་མདུང་
ཐོགས་ཏེ། རྒྱལ་པོ་མཱནྡྷ་ ཏཱའི་དཔུང་གི་ཚོགས་བཅོམ་པའི་སླད་དུ། དེས་
མདུང་མཆོག་ཏུ་གྱུར་པ་(ལྷ་དབང་ཕྱུག་གིས་བྱིན་པ་)དེ། དེ་རྣམས་ཀྱི་སྟེང་དུ་
འཕངས་སོ།། འོད་རབ་ཏུ་འབར་ཞིང་འཕྲོ་བའི་མདུང་དེས། རྒྱལ་པོ་མཱ
ནཱ་ ཏཱ་དཔུང་གི་ཚོགས་དང་བཅས་པ་ཐལ་བར་བརླགས་ཏེ། སླར་ལ་ཝ་ཎའི་
ལག་ཏུ་འབྱོར་བར་གྱུར་ཏེ། སྲིན་པོ་ལ་ཝ་ཎ་ནས་རྒྱལ་པོ་མཱ་ནྡྷ་ ཏཱ་དང་
དཔུང་གི་ཚོགས་དུས་གཅིག་ཏུ་དེ་ཉིད་དུ་བསད་དེ། དེ་ལྟར་མདུང་དེའི་
150



༄༅།།ཨུཏྟརའི་ཀཎྜ།
ནུས་པ་དཔག་ཏུ་མེད་ཅིང་མཆོག་ཏུ་གྱུར་པ་ཡིན་ནོ།། དེའི་ཕྱིར་ཁྱོད་ཀྱིས་བྱ་
བ་འདི་ལེགས་པར་བསྒྲུབ་པར་བྱ་སྟེ། འཇིག་རྟེན་ཐམས་ཅད་ལ་བདེ་ལེགས་
སུ་འགྱུར་རོ།། མི་ཡི་མཆོག ངས་ཁྱོད་ལ་གདུག་པའི་བདག་ཉིད་ལ་ཝ་
ཎའི་ སྟོབས་ གང་ མཆིས་ པ་ དང་། དེའི་ མདུང་ གི་ འཇིགས་ པ་ དང་།
གཞལ་དཀའ་བའི་ནུས་པ་གསལ་བར་ཤེས་པར་བྱ་ལ། ཀྱེ་ས་ཡི་བདག་པོ།
ལྷ་ཡི་དབང་པོས་རབ་ཏུ་འབད་དེ་མདུང་དེ་ཉིད་ཀྱི་སྒོ་ནས་རྒྱལ་པོ་མཱནྟཱཏཱ་རྣམ་
པར་ཉམས་པར་གྱུར་ཏོ།། སྐྱེ་བདག་ཉིད་ཆེན་པོ། སང་ནངས་པར་སྔ་
བར་སྲིན་པོ་དེས་མཚོན་ཆ་མ་ཐོགས་པར། བཟའ་བའི་ཤ་འཚོལ་དུ་འགྲོ་
བར་འགྱུར་བས། དེ་ཉིད་དུ་ཁྱོད་ཀྱིས་དེ་བཀུམ་པར་བྱའོ།། མི་ཡི་དབང་
པོ། ཁྱོད་ནི་ངེས་པར་རྣམ་པར་རྒྱལ་བ་འགྱུར་གྱིས་འདི་ལ་ཐེ་ཚོམ་མེད་དོ།།
ཅེས་སྨྲས་སོ།།
༦༩.དེ་ལྟར་བྱུང་བའི་མཐའ་བཤད་པ་ཐོས་ནས། དེ་རྣམ་པར་རྒྱལ་
པའི་གདེངས་དང་ལྡན་པར་གྱུར་ཏེ། བདག་ཉིད་ཆེན་པོ་དགྲ་འཇོམས་ཀྱིས་
ཐུབ་པའི་ཚོགས་དང་ལྷན་ཅིག་ཏུ་དེའི་ནུབ་མོ་གཏམ་གྱིས་དུས་འདའ་བར་བྱས་
སོ།། དེའི་རྗེས་ཐོག་ཏུ་དྲི་མ་དང་བྲལ་བའི་སྔ་དྲོའི་དུས་བབས་པ་ན། སྲིན་
པོ་དཔའ་བོ་དེ་བཟའ་བྱའི་ཟས་འདུ་བྱེད་པའི་ཕྱིར་དུ་རང་གི་གྲོང་ཁྱེར་གྱི་ཕྱི་
རོལ་དུ་སོང་བར་གྱུར་ཏོ།། དུས་དེ་ཉིད་དུ་དཔའ་བོ་དགྲ་འཇོམས་ཀྱིས་ཆུ་བོ་
ཡ་མུ་ན་བརྒལ་ཏེ། ལག་ན་མདའ་གཞུ་ཐོགས་ཏེ་སྦྲང་རྩིའི་གྲོང་ཁྱེར་གྱི་སྒོ་ན་
འགྲེངས་ཏེ་བསྡད་དོ།། དེ་ནས་གདུགས་ལ་(ཉིན་གུང་བརྡ་རྙིང་)བབས་པ་ན།
གདུག་པའི་ལས་ཅན་སྲིན་པོ་དེས་སྲོག་ཆགས་སྟོང་གི་རོ་ཁྱེར་ནས་དེར་འོངས་
151



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
པ་དང་། དགྲ་འཇོམས་གོ་ཆ་དང་མཚོན་ཐོགས་ཏེ་སྒོ་ན་འགྲེངས་པ་མཐོང་
ནས། དེས། ཀྱེ་ངན་པ། ཁྱོད་མཚོན་ཆ་ཐོགས་ཏེ་ཁོ་བོ་ལ་ཅི་ཞིག་བྱ།
ཁྱོད་དང་འདྲ་བ་སྟོང་ཕྲག་དུ་མ་གསོན་པོར་ཟོས་ཟིན་པས། སང་ངན་པ་
ཁྱོད་དུས་(འཆི་བ་དང་འཆི་བདག་)ཀྱི་རྗེས་སུ་འགྲོ་བར་ཤེས་པར་བྱོས་ཤིག
སང་། ངན་པ་ཁྱོད་ཀྱི་མགོ་ལ་དུས་ཀྱིས་གར་བྱེད་པར་འགྱུར་བ་མི་ཤེས་སམ།
ཀྱེ། སྐྱེས་བུ་དམན་པ་དེ་རིང་ཡང་ཁོ་བོ་ཟས་ཀྱིས་ལེགས་པར་མ་ཚིམ་པས།
ཁྱོད་རང་ཉིད་ཁོ་བོའི་ཁ་ནང་དུ་ཇི་ལྟར་ལྷུང་བར་བྱེད། ཅེས་སྲིན་པོ་དེས་དེ་
ལྟར་སྨྲ་ཞིང་དགོད་ཅིང་འདུག་པ་ན། དཔའ་བོ་དགྲ་འཇོམས་གཏིང་ནས་
ཁྲོས་ཤིང་འཁྲུགས་ཏེ་མཆི་མ་ལྷུང་ལ་ཁད་དུ་གྱུར་ལ། དེ་ཁྲོ་བའི་དབང་དུ་
གྱུར་ཏེ་ལུས་ཀྱི་ཆ་ ཐམས་ ཅད་ནས་འོད་རྣོ་ཞིང་འབར་བ་འཕྲོ་བར་གྱུར་ཏེ།
ཕན་ཚུན་དུ་མཆོག་ཏུ་ཁྲོས་པས་མི་བཟོད་པར་གྱུར་ནས་དེ་ལ་སྨྲས་པ། ཀྭ་ཡེ་
བློ་གྲོས་དམན་པ། ཁོ་བོ་ཁྱོད་དང་ཕན་ཚུན་དུ་གཡུལ་འགྱེད་པར་འདོད་དོ།།
ཁོ་བོ་ནི་རྒྱལ་པོ་ཤིང་རྟ་བཅུ་པའི་བུ་ཡིན་ལ། བརྟན་པའི་བློ་དང་ལྡན་པ་
དགའ་བྱེད་ རཱ་ མའི་ སྤུན་ཡིན་ ནོ།། དེ་ བཞིན་ དུ་ ངས་ དགྲ་ ཐམས་ ཅད་
འཇོམས་པར་བྱེད་པས་ན། མིང་ཡང་དགྲ་འཇོམས་ཞེས་བྱ་སྟེ། དུས་
འདིར་ཁྱོད་གསོད་པའི་ཕྱིར་དུ་འདིར་འོངས་སོ།། ཁོ་བོ་ཁྱོད་དང་ཕན་ཚུན་
གཡུལ་འགྱེད་པར་འདོད་པས་དེའི་ཕྱིར་ཁྱོད་ཀྱིས་གཡུལ་བཀྱེ་བའི་གོ་སྐབས་ཕྱེ་
ཤིག ཁྱོད་ནི་འབྱུང་པོ་(ས་ཆེན་པོ་)ཐམས་ཅད་ཀྱི་དགྲ་བོ་ཡིན་པས། ད་
སྟེ་ཁྱོད། ཁོ་བོའི་ལག་པ་ནས་སླར་འཚོ་བར་མི་འགྱུར་བར་ཤེས་པར་གྱིས་
ཤིག་ཅེས་སྨྲས་པ་ན། སྲིན་པོ་དེས་མི་ཡི་མཆོག་དགྲ་འཇོམས་ལ་ཁྲེལ་དགོད་
152



༄༅།།ཨུཏྟརའི་ཀཎྜ།
འདེབས་བཞིན་དུ། ཀྱེ་བློ་ངན། དེ་རིང་ཁྱོད་རང་ཉིད་ཀྱིས་ངའི་ལག་ཏུ་
སླེབས་པར་བྱས་སོ།། ཀྭ་ཡེ་བློ་ངན། སྒྲ་སྒྲོག་ཞེས་བྱ་བའི་སྲིན་པོ་དེ་ནི།
ངའི་སྲུ་མོ་ཤཱ་པ་ཎ་ཀའི་ཕུ་བོ་ཡིན་ཏེ། དེ་ནི་ཁྱོད་ཀྱི་ཕུ་བོ་རཱ་མས་བུད་མེད་
གཅིག་གི་སླད་དུ་བསད་དེ། དེ་བཞིན་དུ། རཱ་མས། སྒྲ་སྒྲོག་རིགས་
དང་བཅས་པ་ཉམས་པར་བྱས་ཀྱང་ཁོ་བོས་བཟོད་པར་བྱས་ལ། ཁྱེད་ཅག་
གིས་གང་བརྙས་པ་ལའང་བཟོད་པར་བྱས་སོ།། སྔོན་གྱི་དུས་སུ་བློ་དམན་གྱི་
སྐྱེ་བོ་གང་དག་གི་ཁོ་བོ་ལ་ གླགས་འཚོལ་བར་སེམས་ཤིང་འོངས་པ། དེ་
ཐམས་ཅད་ངས་རྩྭ་བཞིན་དུ་བརླགས་པར་བྱས་ཟིན་པ་དེ་བཞིན་དུ། ད་
ལྟའམ་མ་འོངས་པ་ན། ཁོ་བོ་ལ་གླགས་ལྟ་བའི་སྐབས་འཚོལ་བ་རྣམས་ཀྱི་
གནས་སྐབས་ནི་འདི་ཉིད་དུ་ཟད་དོ།། ཀྱེ་རྨོངས་པ། ཁྱོད་ངེས་པར་ང་
དང་འཐབ་པར་འདོད་ན། ངས་ད་ལྟ་ཉིད་དུ་སྐབས་དབྱེ་བར་བགྱི་ཡིས།
ཁོ་བོ་མཚོན་ཆ་ཐོགས་ཏེ་སླར་མ་འོངས་པ་དེ་སྲིད་དུ། ཁྱོད་འདི་ཉིད་དུ་
སྒུགས་ཤིག་དང་། ཁྱོད་གསོད་པའི་ཕྱིར་དུ་མཚོན་ཆ་མཆོག་ཏུ་གྱུར་པ་དེ་ལྟ་
བུས་བརྒྱན་པར་བྱེད་དགོས་པས། སླར་སྐབས་དབྱེ་བར་བགྱིའོ།། ཞེས་
སྨྲས་པ་དང་། དགྲ་འཇོམས་ཀྱིས་སྨྲས་པ། ཅི་ཁྱོད། གསོན་བཞིན་དུ་
ཁོ་བོའི་ལག་ནས་གང་དུ་སྐྱབས་འཚོལ་དུ་འགྲོ། བློ་གྲོས་དང་ལྡན་པའི་སྐྱེས་
བུ་སུས་ཀྱང་། རང་གི་མདུན་དུ་འོང་བའི་དགྲ་ལས་བྱོལ་ཏེ་གཞན་དུ་འགྲོ་
བར་མི་བྱེད་ན། གང་སུ་དག་འཇིགས་ཤིང་སྐྲག་པའི་རྒྱུས་གཞན་དུ་བྱོལ་ཏེ་
འགྲོ་བ་ནི། སྙིང་སྟོབས་དང་བྲལ་བའི་སྡར་མ་བཞིན་དུ་འཆི་བའི་དུས་བྱེད་
པར་འགྱུར་རོ།། དེ་བས། ད་ནི། ཁྱོད་འཚོ་བའི་འཇིག་རྟེན་འདི་ལ་
153



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལན་གཅིག་ལེགས་པར་ལྟོས་ཤིག(སླར་འཚོ་བར་མི་འགྱུར་ཞེས།) ཁྱོད་འཇིག་
རྟེན་གསུམ་དང་ར་གླུའི་བདག་པོའི་དགྲ་བོ་ཡིན་པས། ངས་མདའ་རྣོན་པོ་
སྣ་ཚོགས་པས། སྡིག་པ་ཅན་ཁྱོད་འཆི་བདག་གི་ཁྱིམ་དུ་གཏོང་བར་བགྱིའོ། །
ཞེས་སྨྲས་སོ།། །
༧༠. བློ་ གྲོས་ ཆེན་ པོ་ དགྲ་ འཇོམས་ ཀྱིས་ ཇི་ སྐད་ སྨྲས་ པ་ ཐོས་ ཏེ།
སྲིན་པོ་ལ་ཝ་ཎ་ཤིན་ཏུ་ཁྲོས་འཁྲུགས་ཏེ་སྨྲས་པ། ཀྭ་ཡེ། སྡོད་ཅིག་སྡོད་
ཅིག་ཅེས་ལག་པ་འདྲིལ། (འདུལ་བ་ལག་པ་འཕུར་འཕུར་བྱེད་པ།) སོ་ཀྲིག་
ཀྲིག་བྱེད་བཞིན་དུ། ར་གླུའི་རིགས་ཀྱི་སེང་གེ་དགྲ་འཇོམས་ལ་སླར་ཡང་
གཤེ་བར་བརྩམས་པ་ན། ལྷ་རྣམས་ཀྱི་དགྲ་འཇོམས་པའི་དགྲ་འཇོམས་ཀྱིས་
འཇིགས་པ་སྟོན་པར་བྱེད་པའི་སྲིན་པོ་ལ་ཝ་ཎ་ལ་སྨྲས་པ། ཀྭ་ཡེ་སྲིན་པོ།
གང་གི་ཚེ་ཁྱོད་ཀྱིས་དཔའ་བོ་གཞན་ཕམ་པར་བྱས་མོད་ཀྱང་། དེའི་དུས་སུ་
དགྲ་འཇོམས་ས་སྟེང་འདིར་མ་སྐྱེས་ན། དེ་རིང་ཁྱོད་ངའི་མདའ་རྣོན་པོས་
བསྣད་བཞིན་དུ་ངན་པ་ཁྱོད་གཤིན་རྗེའི་འཇིག་རྟེན་དུ་ཐད་ཀར་འཇུག་པར་
བྱོས་ཤིག ཀྭ་ཡེ། སྡིག་པའི་རང་བཞིན་ཅན། ཇི་ལྟར་སྔོན་སྲིན་པོའི་
རྒྱལ་པོ་སྒྲ་སྒྲོག་སྟེང་དུ་འགྱེལ་བ་ལྷ་རྣམས་ཀྱིས་མཐོང་བ་བཞིན་དུ། དེ་རིང་
ལྷ་རྣམས་དང་དྲང་སྲོང་རྣམས་དང་། བྲམ་ཟེའི་ཚོགས་རྣམས་ཀྱིས་ས་སྟེང་
འདི་ཉིད་དུ། ངས་བསད་པའི་སྲིན་པོ་མ་རུངས་པའི་སྤྱོད་པ་ཅན་ཁྱོད་
གཡུལ་འགྱེད་གྱི་གཞི་འདིར་ས་ལ་འགྱེལ་བ་མཐོང་བར་མི་འགྱུར་རམ། ཀཱ་
ཡེ། མ་རུངས་པའི་སྤྱོད་ལྡན། དེ་རིང་ཁྱོད་ངའི་མདའ་རྣོན་པོས་བསྲེགས་
ཏེ་ས་སྟེང་དུ་འགྱེལ་བ་དང་དུས་མཉམ་དུ། གྲོང་ཁྱེར་དང་། སྐྱེ་བོའི་
154



༄༅།།ཨུཏྟརའི་ཀ།
ཚོགས་རྣམས་བདེ་ལེགས་སུ་བྱེད་པར་འགྱུར་རོ།། གཞན་ཡང་ཉོན་ཅིག
དེ་རིང་ངའི་ལག་པས་འཕངས་པའི་མདའ་རྡོ་རྗེ་(འདིར་གནམ་ལྕགས་ཐོག་གི་
དོན་) དང་མཚུངས་པའི་རྣོ་དང་ལྡན་པ་འདི་ནི། ཁྱོད་ཀྱི་བྲང་ལ་ཇི་ལྟར་
ཉི་མའི་འོད་རྣོན་པོ་པད་མོའི་སྦུགས་སུ་ཞུགས་པ་དེ་ཁོ་ན་ཉིད་དང་འདྲ་བར་
འགྱུར་རོ།། ཞེས་སྨྲས་པ་དང་། ལ་ཝ་ཎ་ཁྲོ་བས་གཟིར་ཏེ་ལྗོན་ཤིང་ཆེན་པོ་
རྩ་བ་ནས་ཕྱུངས་ཏེ་དགྲ་འཇོམས་ལ་འཕངས་པ་དང་། དགྲ་འཇོམས་ཀྱིས་
དེ་དུམ་བུ་སྟོང་དུ་བགོས་པར་བྱས་སོ།། སྲིན་པོ་ལ་ཝ་ཎ་རང་གི་བྱ་བ་འབྲས་
བུ་དང་བྲལ་བར་འགྱུར་དུ་དོགས་ནས། སྟོབས་དང་ལྡན་པ་དེས། སླར་
ཡང་ལྗོན་ཤིང་མང་པོ་ཕྱུངས་ཏེ་དགྲ་འཇོམས་ཀྱི་སྟེང་དུ་བསྟུད་མར་འཕངས་
ཀྱང༌། དགྲ་འཇོམས་སླར་སྙིང་སྟོབས་དང་བཅས་པས་རང་གི་སྟེང་དུ་སྲིན་
པོས་འཕངས་པའི་ལྗོན་ཤིང་ཐམས་ཅད། མདའ་གཉིས་སམ་གསུམ་གྱིས་
དུམ་བུ་དུམ་བུར་བཅད་དོ།། དེ་ནས། དཔའ་བ་ཕུན་སུམ་ཚོགས་པ་དགྲ་
འཇོམས་ཀྱིས་སྲིན་པོ་དེའི་སྟེང་དུ་མདའ་ཆར་དབབ་མོད་ཀྱང་། སྲིན་པོ་
གདུག་ པ་ ཅན་ དེ་ རྣམ་ པར་ གཡོ་ བར་ (དཔའ་ ཞུམ་ པ་) མ་ གྱུར་ པར།
དཔའ་བ་དང་ལྡན་པ་དེ་གད་མོ་དགོད་བཞིན་དུ་ལྗོན་ཤིང་ཆེས་ཆེ་བ་ཞིག་རྩ་བ་
ནས་ཕྱུང་སྟེ། དེ་དགྲ་འཇོམས་ཀྱི་མགོ་བོ་ལ་འཕངས་པ་དང་། དེ་གནད་
དུ་ཕོག་པར་གྱུར་ནས་དགྲ་འཇོམས་ཏེ་དྲན་པ་ཉམས་སོ།། དཔའ་བོ་དགྲ་
འཇོམས་འགྱེལ་བ་དང་
། ལྷ་དང༌། དྲི་ཟ་དང༌། ལྷའི་བུ་མོ་རྣམས་ཀྱིས་
ངུད་མོ་འབྱིན་ཏོ།། དགྲ་འཇོམས་ས་སྟེང་དུ་འགྱེལ་བ་མཐོང་ནས། ལ་ཝ་
ཎ་ནས་དགྲ་འཇོམས་ཤི་བར་བསམས་ཏེ། རང་གི་གནས་ནས་ལྷ་ཡི་མདུང་
155



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བླང་བའི་སྐབས་རྙེད་ཀྱང་མ་བཙལ་བར། རང་གི་བཟའ་བའི་ཚོགས་འདུ་
བྱེད་པར་བརྩམས་པ་ན། དེ་ཉིད་དུ་དགྲ་འཇོམས་བརྒྱལ་བ་ལས་སླར་འདུ་
ཤེས་རྙེད་དེ། རང་གི་མཚོན་ཆ་ཐོགས་ཏེ་གྲོང་ཁྱེར་གྱི་སྒོར་ལངས་པ་དང་།
དྲང་སྲོང་ལ་སོགས་པ་ཐམས་ཅད་ཀྱིས་རབ་ཏུ་བསྔགས་པ་བརྗོད་དོ།། དེ་
ནས་དེ་མ་ཐག་ཏུ་དགྲ་འཇོམས་ཀྱིས་ལྷའི་མདའ་བོ་(དོན་ཡོད་པ་）དེ་ལག་ཏུ་
བླངས་པ་ན། དེའི་འོད་ཀྱི་གཟི་བྱིན་འབར་བས་ཀུན་ཏུ་ཁྱབ་པར་གྱུར་ཏེ།
མདའ་བོ་དེའི་ཤུགས་ནི་རྡོ་རྗེ་དང་མཚུངས་ཤིང༌། ལྗིད་ནི་རི་རབ་དང་།
རི་བོ་མནྡར་ལྟ་བུར་ཤིན་ཏུ་ལྕི་ལ། དེ་ནི་ཤིན་ཏུ་སྲ་ཞིང་མཁྲེགས་པ་ཉིད་ཀྱིས་
གཡུལ་གྱི་གཞི་གང་དུའང་ཉམས་པ་མེད་དོ།། དེའི་ཡན་ལག་གི་ཆ་ཐམས་
ཅད་པདྨ་རཱ་ག་དང་མཚུངས་པའི་ཙན་དན་དང་། དེའི་སྒྲོ་ཤིན་ཏུ་མཛེས་སོ།།
མདའ་དེས་ནི། སྲིན་པོའི་གཟུགས་ཅན་གྱི་རྒྱལ་པོ་རྣམས་དང༌། རིའི་
རྒྱལ་པོ་རྣམས་དང་། དེ་བཞིན་དུ་ལྷ་མ་ཡིན་རྣམས་འཇིགས་ཤིང་སྐྲག་པར་
བྱེད་པ་ཡིན་ནོ།། དེའི་ཚེ། བསྐལ་པ་འཇིགས་པ་ལ་ཉེ་བ་བཞིན་དུ་རབ་ཏུ་
བསྲེགས་པར་བྱེད་པ་བསྐལ་པའི་མེ་དཔུང་དང་མཚུངས་པ་འབར་བ་མཐོང་
ནས། སྲོག་ཆགས་ཐམས་ཅད་འཇིགས་ཤིང་སྐྲག་པར་གྱུར་ཏེ། འཇིག་
རྟེན་གྱི་ཁམས་བསྐལ་པ་འཇིག་པའི་དུས་དང་འདྲ་བར་མཐོང་ནས། ལྷ་དང་
ལྷ་མིན་དང་། དྲི་ཟ་དང་། ཐུབ་པ་དང་། ལྷ་ཡི་བུ་དང་བུ་མོའི་ཚོགས་
ཐམས་ཅད་མེས་པོ་ཚངས་པའི་དྲུང་དུ་སོང་སྟེ་སྨྲས་པ། ཀྱེ་ལྷ་ཡི་ལྷ། ཀྱེ་
མེས་པོ་དམ་པ། བདག་ཅག་ལྷ་རྣམས་ནི་འཇིག་རྟེན་གྱི་ཁམས་ཡོངས་སུ་
ཉམས་པའི་འཇིགས་པས་གདུང་བར་གྱུར་ཏོ།། ཀྱེ་ལྷ་ཡི་ལྷ། འཇིག་རྟེན་
156



༄༅།།ཨུཏྟརའི་ཀཎྜ།
འཇིག་པར་འགྱུར་བའམ། བསྐལ་ པ་ སྟོངས་པར་འགྱུར་བའམ་ ཅི་ཞིག་
ལགས། ཀྱེ་མེས་པོ། འཇིག་རྟེན་གྱི་ཁམས་མཐོང་བ་དང་། ཐོས་པའི་
ཡུལ་ལས་འདའ་བར་འགྱུར་བའམ། ཅི་ཞིག་ལགས། ཞེས་ལྷ་རྣམས་ལས་
ཐོས་ཏེ། ཚངས་པ་འཇིག་རྟེན་གྱི་མེས་པོས། ལྷ་རྣམས་ལ་དབུགས་དབྱུང་
བར་བྱས་ནས། འཇིགས་པ་གང་ལས་མངོན་དུ་གྱུར་པའི་ཚུལ་སྙན་པར་སྨྲས་
པ། ཀྱེ་ལྷ་ཡི་ཚོགས་ཉོན་ཅིག འདི་ནི་དེ་རིང་དགྲ་འཇོམས་ཀྱིས་སྲིན་པོ་
ལ་ཝ་ཎ་གསོད་པའི་ཕྱིར་དུ་ལྷ་ཡི་མདའ་ལག་ཏུ་བླངས་པ་ཡིན་པས། དེའི་
སྟོབས་ཀྱིས་ལྷ་ཡི་མཆོག་རྣམས་ཀྱང་སྐྲག་གྱུར་ཏོ། ལྷ་ཡི་བུ་དག་ནུས་པ་དང་
ལྡན་པ་འདི་ནི་གང་གི་ཚེ་གདོད་མའི་དུས་སུ་འཇིག་ རྟེན་བྱེད་པོས་(ཁྱབ་
འཇུག་)སྤྲུལ་པའི་མདའ་ཡིན་པས། གང་ལས་ཁྱེད་ཅག་ལ་འཇིགས་པ་སྐྱེས་
སོ།། མདའ་འདི་ནི། བདག་ཉིད་ཆེན་པོ་དཔལ་འཕྲོག་བྱེད་(ཁྱབ་འཇུག་
གི་མིང་གི་རྣམ་གྲངས་)ཀྱིས་སྲིན་པོ་སྦྲང་རྩི་དང༌། ཀེ་ཊ་བྷ་གཉིས་པོ་གསོད་
པའི་ཕྱིར་དུ་སྤྲུལ་པ་ཡིན་པས། འདིའི་ནུས་པ་ནི་ལེགས་ལྡན་ཁྱབ་འཇུག་
གཅིག་པུས་ཤེས་ཏེ། ཅིའི་ཕྱིར་ཞེ་ན། མདའ་འདི་ནི་མཆོག་གི་བདག་
ཉིད་ཁབ་འཇུག་ཉིད་ཀྱིས་མངོན་གྱུར་དུ་བྱས་པ་ཡིན་ནོ།། དེ་བས་ཁྱེད་ཅག་
འདི་ནས་སོང་ལ། བདག་ཉིད་ཆེན་པོ་རཱ་མའི་རྗེས་སྐྱེས་(ནུ་བོ་) དཔའ་བོ་
དེས། སྲིན་པོའི་གཙོ་བོ་ལ་ཝ་ཎ་གསོད་པར་འགྱུར་གྱི་དེར་བལྟ་བར་སོང་
ཞིག ཅེས་ལྷ་ཚངས་པ་ལས་ཐོས་ནས་ལྷ་རྣམས་ཀྱིས་དགྲ་འཇོམས་དང་།
ལ་ཝ་ཎ་གཡུལ་འགྱེད་པའི་གནས་དེར་འོངས་པ་ན། དགྲ་འཇོམས་ཀྱི་ལག་
ན་ཐོགས་པའི་ལྷ་ཡི་མདའ་གཞུ་དེ་ནི། བསྐལ་པའི་མེ་འབར་བ་བཞིན་དུ་
157



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྲོག་ཆགས་ཐམས་ཅད་ཀྱིས་མཐོང་བར་གྱུར་ཏོ།། དེ་ནས་ར་གླུའི་གཉེན་
དགྲ་འཇོམས་ ཀྱིས་ བར་ སྣང་ལ། ལྷ་ རྣམས་ ཀྱིས་ ཁེངས་ པར་ རིག་ནས།།
དེས་སེང་གེའི་སྒྲ་སྒྲོག་(མི་འཇིགས་པའི་སྒྲ་)བཞིན་དུ་སྲིན་པོ་ལ་ཝ་ཎ་ལ་བལྟས་
ཏེ། བདག་ཉིད་ཆེན་པོ་དགྲ་འཇོམས་ཀྱིས་དེ་ལ་སླར་ཡང་གཤེ་ཞིང་སྤྱོས་པ་
དང་། སྲིན་པོ་ ལ་ ཝ་ཎ་ ཁྲོས་ ཤིང་འཁྲུགས་ཏེ་ འཐབ་ པའི་ ཕྱིར་དུ་དགྲ་
འཇོམས་ཀྱི་མདུན་དུ་འོངས་པ་དང༌། འཕོང་སྐྱེན་པ་མཆོག་ཏུ་མཁས་པ་
དགྲ་འཇོམས་ཀྱིས་མདའ་ཆེན་པོ་དེ་རྣ་བའི་དྲུང་དུ་བཀང་སྟེ། སྲིན་པོ་ལ་ཝ་
ཎའི་སྙིང་ག་ལ་བསྣུན་ཏོ།། རྣམ་སད་ལྷ་རྣམས་ཀྱིས་མཆོད་པའི་མདའ་དེས་
སྐད་ཅིག་ལ་སྲིན་པོ་དེའི་སྙིང་ག་འབིགས་པར་བྱས་ཏེ་ས་འོག་ཏུ་ཞུགས་ཏེ།
སླར་ས་འོག་ནས་ཕྱིར་ཐོན་ཏེ་ར་གྲུའི་གཉེན་གྱི་མཆོག་དེའི་དྲུང་དུ་འོངས་སོ།།
ཤིན་ཏུ་མ་རུངས་པའི་སྤྱོད་པ་ཅན་སྲིན་པོ་ལ་ཝ་ཎ་ལ། དགྲ་འཇོམས་ཀྱིས་
བསྲིངས་པའི་མདའ་ཆེན་པོ་གནད་དུ་ཕོག་སྟེ། རྡོ་རྗེས་བཅོམ་པའི་རི་བོ་
བཞིན་དུ་དེ་མ་ཐག་ཏུ་ས་ཡི་སྟེང་དུ་འགྱེལ་ཏོ། སྲིན་པོ་ལ་ཝ་ཎ་ཤི་མ་ཐག་ཏུ་
ལ་ཝ་ཎ་ནས་ཕ་ལས་ཐོབ་པའི་མཚོན་ཆ་དེ། ལྷ་རྣམས་ཀྱིས་མཐོང་བཞིན་དུ་
ལེགས་ལྡན་དྲག་པོའི་(དབང་ཕྱུག་)དྲུང་དུ་སོང་བར་གྱུར་ཏོ།། དེ་ལྟར་ལྷ་ཡི་
མདའ་གཞུ་མཆོག་ཏུ་གྱུར་པ་འཛིན་པ་ར་གྲུའི་རིགས་ཀྱི་གཙོ་བོ་དགྲ་འཇོམས་
ཀྱི་མདའ་གཅིག་གིས་འཇིག་རྟེན་གྱི་འཇིག་པའི་མུན་པ་བཅོམ་སྟེ་འོད་སྟོང་ཅན་
ཉི་མས་སྣང་བར་བྱེད་པ་བཞིན་དུ་བྱས་སོ།། དེ་ནས་ཤིང་རྟ་བཅུ་པའི་གཉེན་
གྱི་མཆོག་ དགྲ་འཇོམས་ཀྱིས་སྦྲུལ་གདུག་པ་དང་འདྲ་བའི་སྲིན་པོ་ལ་ཝ་ཎ་
བཀུམས་ཏེ། ཐམས་ཅད་འཇིགས་པ་དང་བྲལ་ནས་དྲང་སྲོང་ལྷ་ཀླུ་དང་
158



༄༅།།ཨུཏྟརའི་ཀཎྜ།
བཅས་པས་མངོན་པར་བསྟོད་དོ།།
༧༡.དེ་ནས་སྲིན་པོ་ལ་ཝ་ཎ་བསད་པ་དང་། དབང་པོ་དང་བཅས་
པ་དང་། མེ་ལྷ་དང་བཅས་པའི་ལྷ་ཡི་ཚོགས་འོངས་ནས། ཕ་རོལ་དགྲ་
འཇོམས་པའི་དགྲ་འཇོམས་ལ་སྙན་པའི་ཚིག་གིས་འདི་ལྟར། རིགས་ཀྱི་སྲས།
ཁྱོད་ཀྱིས་སྲིན་པོ་ལ་ཝ་ཎ་བསད་དེ། ཁྱོད་ལ་རྣམ་པར་རྒྱལ་བ་ཐོབ་པ་ནི་སྐལ་
བ་ཤིན་ཏུ་བཟང་ངོ༌།། ཀྱེ་མི་ཡི་སེང་གེ་བརྟུལ་ཕོད་ཅན་ཁྱོད་ཀྱིས་བདག་ཅག་
ལས་མཆོག་ལོངས་ཤིག ཀྱེ་སྟོབས་པོ་ཆེ། བདག་ཅག་ནི་ཁྱོད་རྣམ་པར་
རྒྱལ་བ་ཁོ་ན་འདོད་དེ། འདིར་ཁྱོད་ལ་མཆོག་སྦྱིན་པའི་སླད་དུ་འོངས་པས་
ན། བདག་ཅག་མཐོང་བ་དོན་ཡོད་པར་གྱིས་ཤིག ཅེས་སྨྲས་པ་དང་།
དུལ་བའི་བདག་ཉིད་ཅན་དེས་དཔྲལ་བར་ཐལ་མོ་སྦྱར་ཏེ། ཀྱེ་ལྷ་ཡི་ཚོགས་
དག ལྷ་རྣམས་ཀྱི་དགའ་བའི་སྦྲང་རྩིའི་གྲོང་ཁྱེར་འདི། མྱུར་བ་ཉིད་དུ་
ཡིད་འཕྲོག་པར་བྱེད་པའི་རྒྱལ་པོའི་ཁབ་ཏུ་འགྱུར་བ་མཛོད་ཅིག་དང་། དེ་
ནི་བདག་ལ་མཆོག་དམ་པ་ལགས་སོ།། ཞེས་སྨྲས་པ་ན། ལྷ་རྣམས་ཀྱིས།
ར་གླུའི་གཉེན་ལ། ཁྱོད་ཀྱིས་ཇི་ལྟར་སྨྲས་པ་དེ་བཞིན་དུ། གྲོང་ཁྱེར་འདི་
ནི་དཔའ་བོའི་སྡེ་ཕུན་སུམ་ཚོགས་པ་ཉིད་དུ་གྱུར་ཅིག ཅེས་སྨྲས་ཏེ། བློ་
གྲོས་ཆེན་པོ་དང་ལྡན་པའི་ལྷ་རྣམས་མཐོ་རིས་སུ་སོང་བར་གྱུར་ཏོ།། གཟི་
ལྡན་དགྲ་འཇོམས་ཀྱིས་རང་གི་དཔུང་གི་ཚོགས་རྣམས་མྱུར་བ་ཉིད་དུ་དེར་བོས་
པ་དང་། དགྲ་འཇོམས་ཀྱི་བཀས་དེ་རྣམས་འོངས་ཏེ། ཆར་དུས་ཀྱི་ཟླ་བ་
ནས་དེར་གནས་པར་བརྩམས་སོ།། དེ་ནས་དེས་ལོ་བཅུ་གཉིས་ཀྱི་བར་དུ་
དཔའ་བོའི་དཔུང་ཚོགས་ཀྱིས་ཡོངས་སུ་གང་བར་བྱས་པས་ན་གང་གི་འཇིགས་
159



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད》
པ་མེད་ཅིང་། ཡུལ་དེ་ལྷ་ཡི་བདེ་བ་དང་ལོངས་སྤྱོད་བཟང་པོས་ཡོངས་སུ་
ཕྱུག་པར་གྱུར་ཏོ།། དེར་ཞིང་དང་ལོ་ཏོག་གིས་ཁེངས་ཤིང་། ལྷ་ཡི་དབང་
པོས་དུས་སུ་ཆར་འབེབ་བར་བྱེད་ལ། དགྲ་འཇོམས་ཀྱི་སྟོབས་ཆེན་པོས་སྲུང་
བའི་སྦྲང་རྩིའི་གྲོང་ཁྱེར་ནི། ནད་མེད་ཅིང་སྐྱེས་བུ་དཔའ་བོའི་ཚོགས་ཀྱིས་
གང་བར་གྱུར་ཏོ།། གྲོང་ཁྱེར་དེ་ནི་ཡ་མུ་ནའི་ངོགས་སུ་ཟླ་བ་ཕྱེད་པའི་རྣམ་
པས་གནས་ཤིང་། རྣམ་པ་སྣ་ཚོགས་པར་མཛེས་པའི་ཁང་པ་དང་། བཞི་
མདོ་དང་། ཚོང་ཁང་དང་། ལམ་སྲང་གིས་ལེགས་པར་ཡིད་དུ་འོང་བ་
བྱས་པ་དེར། རིགས་བཞི་ཡི་སྐྱེ་བོ་གནས་ཤིང་། སྣ་ཚོགས་པའི་ཚོང་གི་བྱ་
བས་དེ་མཛེས་པར་གྱུར་ཏོ།། སྔོན་གྱི་དུས་སུ་སྲིན་པོ་ལ་ཝ་ཎ་ནས་ཁང་ཆེན་
མང་དུ་བཀོད་དུ་བཅུག་པ་དེ་རྣམས་དཀར་པོར་བསྒྱུར་པ་ལ། སྣ་ཚོགས་
པའི་རི་མོས་ལེགས་པར་བཀྲ་བར་བྱས་ཏེ། དགྲ་འཇོམས་ཀྱིས་དེ་དག་གི་
མཛེས་པ་རྒྱས་པར་བྱས་སོ།། རྣམ་པ་སྣ་ཚོགས་པའི་སྐྱེད་མོས་ཚལ་དང་།
གཙུག་ལག་གི་གནས་རྣམས་ཀྱི་ཕྱོགས་ཐམས་ཅད་ནས་གྲོང་ཁྱེར་མཛེས་པར་
བཀོད་དོ།། ལྷ་དང་མི་རྣམས་ཀྱི་བསམ་པ་དང་མཐུན་པར་མཛེས་པར་བྱེད་
པའི་དངོས་པོའི་ཚོགས་གཞན་གྱིས་ཀྱང་གྲོང་ཁྱེར་དེ་ལྟ་ན་སྡུག་པར་བྱས་ཏེ།
རྣམ་པ་སྣ་ཚོགས་པའི་མཁོ་བའི་ཡོ་བྱད་ལ་འོས་པའི་ཟོང་བསྒྱུར་པའི་ཉོ་ཚོང་གི་
བརྡ་རྙིང།) ལས་ཀྱིས་ཀྱང་མཛེས་པར་བྱས་སོ།། དེ་ལྟར་མཐུན་པའི་འབྱོར་པ་
རྒྱ་ཆེན་པོས་ཡོངས་གང་བ་ཉིད་མཐོང་ནས། བྷ་ར་ཏའི་རྗེས་སྐྱེས་ནུ་བོ་དགྲ་
འཇོམས་མཆོག་ཏུ་དྭངས་ཤིང་རབ་ཏུ་དགའ་བ་ཉམས་སུ་མྱོང་བར་བརྩམས་ཏེ།
དེ་ལྟར་དུ་གནས་པ་ན། དེའི་ཡིད་ལ་བསམ་པ་འདི་ལྟར་སྐྱེས་ཏེ། ད་ནི་ང་
160



༄༅།ཨུཏྟརའི་ཀཎྜ།
འཐབ་པ་མེད་པའི་གྲོང་ཁྱེར་ནས་འདིར་འོངས་ཏེ་ལོ་བཅུ་གཉིས་འདས་ཏེ།
ད་སྟེ་ཁོ་བོ་དེར་སོང་སྟེ་རཱ་མའི་ ཞབས་ མཐིལ་ གྱི་རེ་ཁ་ལ་བལྟ་ དགོས སོ།།
ཞེས་དགྲ་འཇོམས་ཀྱིས་སྣ་ཚོགས་པའི་སྐྱེ་བོས་གང་བ་ལྷ་ཡི་གྲོང་ཁྱེར་དང་འདྲ་
བར་ཡིད་འཕྲོག་པར་བྱེད་པའི་སྦྲང་རྩིའི་གྲོང་ཁྱེར་ནས་ར་གླུའི་རིགས་རྒྱས་པར་
བྱེད་པ་དགྲ་འཇོམས་ཀྱིས་ར་གླུའི་བདག་པོའི་ཞབས་ཟུང་ལ་རེག་པར་བྱའོ་ཞེས་
རྣམ་པར་བསམ་མོ།།
༧༣.ལོ་བཅུ་གཉིས་ཀྱི་མཇུག་དེ་མ་ཐག་ཏུ་དགྲ་འཇོམས་འཁོར་ཉུང་ངུ་
དང་བཅས། དཔལ་དགའ་བྱེད་རཱ་མས་སྐྱོང་བའི་འཐབ་པ་མེད་པའི་གནས་
སུ་འགྲོ་བར་ཡི་དམ་བཅས་ཏེ། རང་གི་བློན་པོ་དང་སྡེ་དཔོན་གཙོ་བོ་རྣམས་
ཕྱིར་བཟློག་ནས་གྲོང་ཁྱེར་སྲུང་བའི་ཕྱིར་མངགས་ཏེ། དེ་རྟ་མཆོག་བཟང་
ཞིང་བཟང་བས་འདྲེན་པའི་ཤིང་རྟ་བརྒྱ་དང་བཅས་འཐབ་པ་མེད་པའི་ཕྱོགས་
སུ་འོངས་སོ།། དེ་ནས་དཔག་ཚད་བདུན་ནམ་བརྒྱད་བརྒལ་ཏེ། ར་གླུའི་
གཉེན་དེ། དྲང་སྲོང་གྲོག་མཁར་གྱི་བསྟི་གནས་སུ་སོང་ སྟེ་ནུབ་མོ་དེར་
གནས་ལ། མི་ཡི་ཁྱུ་མཆོག་ར་གླུའི་དཔའ་བོ་དེས། གྲོག་མཁར་གྱི་རྐང་བ་
ལ་ཕྱག་བྱས་ཏེ། ཐུབ་པ་དེ་ལས་མགྲོན་ལ་གཉེར་བཀུར་བའི་ཞབས་བསིལ་
དང་། བཏུང་བ་དག་བླངས་ནས་དྲང་སྲོང་གྲོག་མཁར་གྱིས། བདག་ཉིད་
ཆེན་པོ་དགྲ་འཇོམས་ལ། གཏམ་ཤིན་ཏུ་སྙན་པ་སྟོང་ཕྲག་དག་བཤད་པའི་
མཐར། ཀྱེ་གཉེན་བཟང་། ཁྱོད་ཀྱིས་ སྲིན་ པོ་ ལ་ ཝ་ ཎ་ བསད་ པ་ ནི།
མཆོག་ཏུ་དཀའ་བའི་བྱ་བ་བྱས་པ་ཡིན་ཏེ། གཞན་དུ་ན་ལ་ཝ་ཎ་དང་གཡུལ་
བཀྱེ་བ་ལས་ས་གཞི་སྐྱོང་བའི་ཚོགས་དཔུང་དང་བཅས་པ་མང་དུ་བསད་མོད།
161



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྐྱེས་བུའི་ཁྱུ་མཆོག་ཁྱོད་ཀྱིས་ནི། ངལ་བ་མེད་པ་ སྡིག་པ་ཅན་ལ་ ཝ་ཎ་
བཀུམས་པས། དེའི་རྒྱུས་གང་འཇིག་རྟེན་འཇིགས་པ་དང་བཅས་པ་དེ།
ཁྱོད་ཀྱི་གཟི་བྱིན་མཐུས་ཞི་བར་བྱས་སོ།། འཇིགས་སུ་རུང་བའི་སྲིན་པོ་སྒྲ་
སྒྲོག་ཀྱང་ཚེགས་ཆེན་པོས་བསད་དོ།། འོན་ཀྱང་། ཁྱོད་ཀྱིས་ནི་ཚེགས་
ཆུང་ངུས་སྲིན་པོ་ལ་ཝ་ཎ་བཀུམས་པས་ལྷ་རྣམས་དགའ་ཞིང་། དེ་བཞིན་དུ་
ཁྱོད་ཀྱིས་སྲོག་ཆགས་རྣམས་དང་། འཇིག་རྟེན་ཐམས་ཅད་དགའ་བ་བསྐྱེད་
པའི་བྱ་བ་བྱས་སོ།། སྐྱེས་བུའི་ཁྱུ་མཆོག་གང་གི་ཚེ་ཁྱོད་དང་ལ་ཝ་ཎ་གཡུལ་
འགྱེད་པའི་ཚེ། བདག་དབང་པོའི་མདུན་ས་ན་མཆིས་ཏེ། དེར་གནས་
བཞིན་དུ་གཡུལ་འགྱེད་པ་མཐོང་ངོ༌།། ཀྱེ་དགྲ་འཇོམས། བདག་ཁྱོད་ལ་
སྙིང་ནས་མཆོག་ཏུ་དགའ་བས་ན། དེའི་ཕྱིར་ཁྱོད་ཀྱི་སྤྱི་བོ་ལ་ནོམ་༡༧ པར་
བགྱིས་ཡི། འདི་ནི་བརྩེ་བའི་ངོ་བོ་རབ་ཏུ་གསལ་བྱེད་ཡིན་ནོ།། ཞེས་བློ་
གྲོས་ཆེན་པོ་དྲང་སྲོང་གྲོག་མཁར་གྱིས་དགྲ་འཇོམས་ཀྱི་སྤྱི་བོ་ལ་བསྣམས་ཏེ།
དེའི་རྗེས་སུ་འབྲངས་པའི་འཁོར་རྣམས་ལ་ཡང་བསྙེན་བཀུར་བྱས་སོ།། དེ་
ནས་མི་ཡི་མཆོག་དགྲ་འཇོམས་ཟས་ཀྱི་བྱ་བ་བྱེད་པའི་དུས་སུ། རཱ་མའི་སྤྱོད་
པ་རིམ་པ་བཞིན་དུ་གསལ་བར་བྱེད་པའི་གླུ་བླངས་པས། དེ་མཆོག་ཏུ་སྤྲོ་
བས་ཉན་ཅིང་། གླུ་དེ་ནི་སྙན་པའི་རྒྱུས་ཡིད་རབ་ཏུ་དགའ་བར་བྱེད་ཅིང་
མཆོག་ཏུ་གྱུར་པ་ཞིག་མཆིས་སོ།། དེས་ནགས་དེར་རཱ་མའི་སྤྱོད་པ་གང་ཐོས་
པ་དེ་ནི། ཐོག་མ་ཉིད་ནས་སྙན་ངག་གིས་བཅིངས་པ། སྙིང་ག མགྲིན་
པ། སྤྱི་བོ་སྟེ། གནས་དེ་གསུམ་ན། ལྷོད་པ་དང་། བར་མ་དང་།
རྒྱུད་ཀྱི་གདངས་ཀྱི་ཁྱད་པར་ཐོན་པ་(རང་གནས་ནས་མ་འདྲེས་པར་གསལ་བར་
162



༄༅།།ཨུཏྟརའི་ཀཎྜ།
བྱུང་བ་) ལེགས་སྦྱར་གྱི་སྐད་དང་སྦྱར་བའི་རྒྱུ་མཚན་གྱིས་ལུང་སྟོན་པ་དང་།
སྡེ་སྦྱོར་དང༌། སྙན་ངག་དང་། ཡང་ དག་པའི་ གླུའི་བསྟན་བཅོས་ཀྱི་
མཚན་ཉིད་ཕུན་སུམ་ཚོགས་པ་དང་ལྡན་ཅིང་། གླུར་བླངས་འོས་པའི་ཚིག་
མཚམས་”(ཏཱལ་)མཉམ་པ་མཆིས་སོ།། དེ་སྙན་ངག་ཏུ་བྱས་པའི་ཡི་གེ་སོ་
སོའི་སྒྲ་དང་བརྗོད་པ་གསལ་བ་ལས། དེས་སྔོན་བྱུང་བའི་གཏམ་རྒྱུད་གང་
དང་གང་མཆིས་པ་རྣམས་གསལ་པོར་མཚོན་ཅིང་སྟོན་པའི་རྒྱུས། སྙན་པའི་
གླུ་དེ་ལྟ་བུ་ཐོས་ཏེ། མི་ཡི་སེང་གེ་དགྲ་འཇོམས་ནི་འདུ་ཤེས་སྟོར་བ་བཞིན་དུ་
མིག་ནས་མཆི་མའི་རྒྱུན་འབབ་ལ་ཁད་དུ་གྱུར་ཏོ།། སྐད་ཅིག་ཉིད་ཀྱི་ཡུན་ལ་
དེ་འདུ་ཤེས་དང་བྲལ་བ་ལྟ་བུའི་ངང་། ཡང་ཡང་དབུགས་རིང་འབྱིན་ཅིང་།
གླུ་དེ་ལས་ཉན་པ་པོ་དེ་དག་ལ་སྔོན་བྱུང་བའི་ཚུལ་རྣམས་ད་ལྟའི་དུས་སུ་བྱུང་བ་
དང་འདྲ་བར་ཐོས་སོ།། དེའི་ཚེ་དགྲ་འཇོམས་ཀྱི་རྗེས་སུ་འབྲངས་པ་རྣམས་
ཀྱིས་ཀྱང་ཀླུ་རབ་ཏུ་སྙན་པ་ཉན་ནས་མྱོས་ཞིང་འདུ་ཤེས་ཉམས་པ་དང་འདྲ་
བར། འདི་ལྟ་བུའི་ངོ་མཚར་ཅན། ཨེ་མ་ཧོ། ངོ་མཚར་རོ།། ཤིན་ཏུ་
ངོ་མཚར་ཞེས་སྨྲ་ཞིང་། དགྲ་འཇོམས་ཀྱི་དཔུང་བུ་ཆུང་རྣམས་ཀྱིས་ཀྱང་།
འདི་ཅི་ཞིག འུ་ཅག་གང་ན་གནས། རྨི་ལམ་རྨིས་པའམ་ཅི་ཞིག སྔོན་
གྱི་དུས་སུ་འུ་ཅག་གིས་གང་མཐོང་བ་དེ་དག་ བསྟི་གནས་འདི་ཉིད་དུ་སླར་
ཡང་ཡོངས་སུ་གསལ་བར་ཐོས་ཏེ། སྙན་ངག་གིས་བཅིངས་པའི་གླུ་འདི་རྨི་
ལམ་དུ་ཐོས་པ་ལགས་སམ། ཅི་ཞིག་ལགས་ཞེས། ཤིན་ཏུ་ངོ་མཚར་དུ་
གྱུར་ནས་དགྲ་འཇོམས་ལ་སྨྲས་པ། ཀྱེ་མི་ཡི་མཆོག འདི་འདྲ་ཅི་ཞིག་
ཅེས་ཐུབ་པ་གྲོག་མཁར་ལ་འདྲི་བར་མཛོད་ཅིག་སྨྲས་པ་ན། དགྲ་འཇོམས་
163



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཀྱིས་སྤྲོ་བ་རྒྱས་པའི་དཔུང་གི་ཚོགས་རྣམས་ལ། ཀྱེ་དག ཐུབ་པའི་གནས་
འདི་ན་ནི། འདི་ལྟ་བུ་ངོ་མཚར་དང་ལྡན་པའི་གནས་སྐབས་མང་དུ་འབྱུང་
བ་ཡིན་པས། ད་ལྟ། ངེད་ཅག་ཡ་མཚན་དུ་གྱུར་ཏེ། རྟབ་རྟབ་པོར་
(ཀཽ་ཏུ་ཧ་ལ་ངོ་མཚར་དུ་གྱུར་པ། ཡ་མཚན་པ། དབྱིངས་འཕར་བ། བེར་ལངས་
པ། སྤྲོ་བ་བརྟས་པ་)བྱས་ཏེ། གཞི་འདི་དྲང་སྲོང་གྲོག་མཁར་ལ་འདྲིར་མི་
འོས་སོ།། ཞེས་དཔུང་གི་ཚོགས་རྣམས་ལ་སྨྲས་ཏེ། ར་ གླུའི་རིགས་ཀྱི་
གཉེན་དགྲ་འཇོམས་ཀྱིས། དྲང་སྲོང་ཆེན་པོ་དེ་ལ་ཕྱག་བྱས་ཏེ་རང་གི་
གནས་སུ་སོང་ངོ་།།
༧༣.དེ་ནས་མི་ཡི་སེང་གེ་དེ་ཉལ་བའི་དུས་སུ། རཱ་མའི་སྤྱོད་ཚུལ་
དང་ཡང་དག་པར་འབྲེལ་བའི་གླུ་ཡི་གཞི་དེ་ལས། དེ་ལ་རྟོག་པ་སྣ་ཚོགས་པ་
སྐྱེས་ཏེ། མཚན་མོ་ཡུན་རིང་པོའི་བར་དགྲ་འཇོམས་ལ་གཉིད་མ་བྱུང་བར།
པི་ཝང་གི་གདངས་དང་ལྷན་ཅིག་ཏུ་བྱས་པའི་རཱ་མ་ཡ་ཎའི་གླུ་དབྱངས་ཤིན་ཏུ་
སྙན་པའི་རང་གདངས་རྣ་བར་འཕོ་བཞིན་དུ་བདག་ཉིད་ཆེན་པོ་དེ་མཚན་མོའི་
ཐུན་ཐ་མའི་བར་དུ་འདའ་བར་བྱས་སོ།། དེ་ནས་མཚན་མོ་འདས་ཏེ་ནམ་
ནངས་པ་ན་དགྲ་འཇོམས་ཀྱིས་སྔ་དྲོའི་རྒྱུན་ཆགས་ཀྱི་བྱ་བ་བྱས་ཏེ། ཐུབ་
པའི་མཆོག་གྲོག་མཁར་ལ་སྨྲས་པ། ཀྱེ་ལེགས་ལྡན། གལ་ཏེ་ཁྱོད་ཀྱིས་
གནང་བ་སྩོལ་ན། བདག་ར་གླུའི་གཉེན་ལ་བལྟ་བར་འདོད་པས། བདག་
དང་ལྷན་ཅིག་ཏུ་དཀའ་ཐུབ་དྲག་པོ་ལ་གནས་པའི་གྲོགས་པོ་འདི་དག་དང་
འགྲོགས་ཏེ། འཐབ་པ་མེད་པའི་གྲོང་དུ་འགྲོ་བར་བགྱིའོ།། ཞེས་སྨྲས་པ་
ན། དྲང་སྲོང་ གྲོག་མཁར་གྱིས། ར་ གླུའི་རིགས་ ཀྱི་ དགྲ་ མ་ལུས་ པ་
164



༄༅།།ཨུཏྟརའི་ཀཎྜ།
འཇོམས་པར་བྱེད་པའི་དགྲ་འཇོམས་ལ་འཐམ་སྟེ་འགྲོ་བར་གནང་ངོ་།། དེ་
ནས་དགྲ་འཇོམས་ཀྱིས་ཐུབ་པའི་མཆོག་ལ་ཕྱག་འཚལ་ཏེ། དཔལ་ར་གླུའི་
གཉེན་རྭ་མ་མཇལ་བ་ལ་རིངས་པའི་སྟབས་ཀྱིས་རབ་ཏུ་བཀྲ་བའི་ཤིང་རྟ་ལ་
བཞོན་ནས་འཐབ་པ་མེད་པའི་གྲོང་ཁྱེར་དུ་སོང་ངོ༌།། དཔལ་གྱི་ནོར་བུ་བུ་
རམ་ཤིང་པའི་གཉེན་དེ་མཛེས་པའི་གྲོང་ཁྱེར་དེར་སོང་བ་ན། སྟོབས་པོ་ཆེ་
རཱ་མ་ནི་གཟི་བརྗིད་དང་ལྡན་པའི་ཁང་བཟང་དམ་པར་ཟླ་བ་ཉ་གང་བའི་
བཞིན་དང་ལྡན་པ་རཱ་མ་ནི། ཇི་ལྟར་མིག་སྟོང་ལྡན་པ་ལྷ་རྣམས་ཀྱི་དབུས་སུ་
གནས་པ་དེ་ལྟ་བུར། རང་གི་བློན་པོའི་དབུས་ན་གནས་པ་མཐོང་བར་གྱུར་
ཏོ༎ བདག་ཉིད་ཆེན་པོ་དགྲ་འཇོམས་ཀྱིས་རཱ་མ་ལ་ཕྱག་དང་བསྐོར་བ་བྱས་
ཏེ། འདི་སྐད་དུ། ཀྱེ་རྒྱལ་པོ་ཆེན་པོ། ཁྱོད་ཀྱིས་བདག་ལ་ཇི་ལྟར་
བཀའ་བསྒོས་པའི་བགྱི་བ་མཐའ་དག་ལེགས་པར་བགྱིས་ཏེ། འདིར་འོང་བ་
ལགས་ཏེ། སྡིག་པ་ཅན་སྲིན་པོ་ལ་ཝ་ཎ་ནི་བཀུམས། དེའི་གནས་སུ་གྲོང་
ཁྱེར་ནི་བཀོད་མོད་ཀྱང་། ཀྱེ་ར་གླུའི་བདག་པོ། ཁྱོད་མ་མཐོང་བར་ལོ་
བཅུ་གཉིས་འདས་པས་ན། ཡུན་རིང་དུ་ཁྱོད་དང་འབྲལ་བས་གནས་པ་མི་
བཟོད་པར། ཇི་ལྟར་བྱིས་པ་ཆུང་ངུ་མ་དང་ཐ་དད་དུ་གནས་མི་ནུས་པ་
བཞིན་དུ་བདག་ནི་ཁྱོད་ལས་རྒྱང་རིང་པོར་གནས་མི་བཟོད་དོ།། ཞེས་སྨྲ་
བའི་ནུ་བོ་དགྲ་འཇོམས་ལ་རཱ་མས་འཁྱུད་དེ་སྨྲས་པ། ཀྱེ་དཔའ་བོ། རྒྱལ་
པོའི་ཆོས་ལ་མི་འོས་པ་འདི་ལྟ་བུས་གདུང་བར་མ་བྱེད་ཅིག ཀྱེ་ར་གླུའི་བུ།
རྒྱལ་པོ་རྣམས་ནི་ཡུལ་གཞན་དུ་གནས་པ་ལ་མི་དགའ་བ་མི་བྱེད་པས། ར་
གླུའི་དཔའ་བོ། ཁྱོད་ཀྱིས་ཀྱང་རྒྱལ་རིགས་ཀྱི་ཆོས་དང་མཐུན་པར་སྐྱེ་དགུ་
165



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྐྱོང་དགོས་པས། དུས་དང་དུས་སུ་ཁོ་བོ་དང་ཕྲད་པར་འཐབ་པ་མེད་པར་
ཤོག་ལ། སླར་རང་གི་ཁབ་ཏུ་ལྡོག་པར་བྱོས་ཤིག ཁྱོད་ནི། ངེས་པར་
གདོན་མི་ཟ་བ་ཉིད་དུ་ཁོ་བོ་ལ་སྲོག་ལྟར་བརྩེ་བར་བྱེད་མོད། འོན་ཀྱང་།
རྒྱལ་སྲིད་སྐྱོང་བ་ཡང་ངེས་པར་ཁྱོད་ཀྱིས་བགྱི་བར་འོས་པ་ཁོ་ན་ཡིན་པས།
ཀྱེ་ཉི་མའི་རིགས་ཅན། ད་སྟེ། ཁྱོད་ཞག་བདུན་ཁོ་བོ་དང་ལྷན་ཅིག་ཏུ་
གནས་པར་གྱིས་ལ། དེ་ནས་དཔུང་གི་ཚོགས་དང་བཅས་པ་སྦྲང་རྩིའི་གྲོང་
ཁྱེར་དུ་འགྲོ་བར་བྱོས་ཤིག ཅེས་རཱ་མ་ལས་ཆོས་དང་ལྡན་ཞིང་། ཡིད་
དང་རྗེས་སུ་མཐུན་པའི་ཚིག་ཐོས་ནས། དགྲ་འཇོམས་ཀྱིས་གཅོམ་ཆུང་ངུས།
ཇི་ལྟར་བཀའ་སྩལ་བ་བཞིན་དུའོ།། ཞེས་སྨྲས་ཏེ། རཱ་མའི་བཀས་འཐབ་
པ་མེད་པར་ཞག་བདུན་དུ་གནས་ཏེ་ཕྱིར་ལྡོག་པར་བརྩམས་སོ།། དེ་ནས།
དེས་བདེན་པས་ཕ་རོལ་གནོན་པ་རཱ་མ་དང་བྷ་ར་ཏ་དང་། ལཀྵ་མ་ཎ་ལ་ཕྱི་
ཕྱག་འཚལ་ཏེ། ཡངས་པའི་ཤིང་རྟ་ལ་འཛེགས་སོ།། དེའི་ཚེ་བདག་ཉིད་
ཆེན་པོ་བྷ་ར་ཏ་དང་། ལཀྵ་མ་ཎ་གཉིས་པོ་དགྲ་འཇོམས་ཀྱི་རྗེས་སུ་རེ་ཞིག་
རྐང་པས་བགྲོད་དེ། དེ་ནས་དགྲ་འཇོམས་མྱུར་བར་རང་གི་རྒྱལ་པོའི་ཁབ་
ཏུ་སོང་བར་གྱུར་ཏོ།། །
༧༩. དགྲ་འཇོམས་བཅོམ་བརླག་ཏུ་( མ་ཐུ་ར་）ལྡོག་པའི་རྗེས་སུ་རཱ་མ་
དང་། བྷ་ར་ཏ་དང་། ལཀྵ་མ་ཎ་རྣམས་རབ་ཏུ་སྤྲོ་བ་དང་བཅས་རྒྱལ་སྲིད་
སྐྱོང་བ་ན། དེའི་ཚེ་སྐྱེ་བོའི་ཚོགས་ཀྱི་ནང་དུ། བྲམ་ཟེ་རྒད་པོ་ཞིག་གིས་
རང་གི་བུ་ཤི་བའི་རོ་པང་དུ་ཐོགས་ཏེ། རྒྱལ་པོའི་སྒོར་འོངས་ཏེ། དེ་བརྩེ་
བ་དང་མྱ་ངན་གྱིས་ཡོངས་སུ་ནོན་པས་ངུ་བཞིན་དུ། ཀྱེ་མ། བུ་ཞེས་ཡང་
166



༄༅།།ཨུཏྟརའི་ཀཎཱ།
ནས་ཡང་དུ་ངུ་ཞིང་སྨྲེ་ངག་བཏོན་ནས། ཀྱེ་མ། སྐྱེ་བ་སྔ་མ་ལ་བདག་གི་
སྡིག་པ་ཅི་ཞིག་བྱས་པའི་རྒྱུས། དེ་རིང་རང་གི་བུ་གཅིག་པུ་དེ་མིག་གི་མདུན་
དུ་འཆི་ བའི་ གནས་ སྐབས་ ཐོབ། ཀྱེ་ བུ། ད་ ལྟ་ ཁྱོད་ ནི་ བྱིས་ པ་ སྟེ།
གཞོན་ནུར་ཡང་མ་གྱུར་པར། ཉིན་སྟོང་ཕྲག་ལྔ་༡༩ ལོན་པའི་གནས་སྐབས་
འདི་ཁོ་ནར། དུས་མ་ཡིན་པར་ཁྱོད་དུས་འཆི་བདག་གི་མིད་པར་ཞུགས་སོ།།
ཀྱེ་བུ། ཁྱོད་ལ་བརྟེན་པའི་སྡུག་བསྔལ་གྱིས་བདག་ཅག་ཕ་མ་གཉིས་པོ་དུས་
འདི་ཉིད་དུ་འཆི་བར་འགྱུར་རོ།། དེ་རིང་སྡིག་པའི་རྒྱུ་གང་གིས་ཁོ་བོའི་བུ་ནི།
ཕ་ཡི་བྱ་བ་° མ་བྱས་པའི་སྔ་རོལ་ནས་འཆི་བདག་གི་གྲོང་དུ་སོང་། འུ་བུ་
ཅག་གཉིས་ཀྱིས་ནི། (ཕ་མ་གཉིས་པོ།) རྫུན་སྨྲས་པའམ་འཚེ་བར་བྱས་པའམ།
གཞན་ལ་གནོད་པ་བྱས་པ་ནི་ནམ་ཡང་མི་དྲན་ནོ།། དཔལ་དགའ་བྱེད་རཱ་
མས་རྒྱལ་སྲིད་བྱེད་པའི་དུས་དེ་རིང་གི་བར། འདི་ལྟ་བུའི་དུས་མ་ཡིན་པའི་
འཆི་བའི་འཇིགས་པ་ནི། ནམ་ཡང་མ་མཐོང་ལཾ། ཐོས་པའི་ཡུལ་དུ་ཡང་
མ་གྱུར་ན། འདི་ནི་ངེས་པར་གདོན་མི་ཟ་བར་དགའ་བྱེད་རཱ་མས་ནོངས་པ་
བྱས་པས། རྒྱལ་པོའི་ཁབ་ཏུ་གནས་པའི་བྱིས་པ་རྣམས་འཆི་བ་ཡིན་ནོ།།
རྒྱལ་པོའི་ཁབ་གཞན་དུ་ནི། བྱིས་པ་རྣམས་ལ་འཆི་བའི་འཇིགས་པ་མ་
མཆིས་ན། དེའི་ཕྱིར། ཁྱོད་ཀྱིས། བདག་གིས་བུ་འཆི་བདག་གི་དབང་
དུ་གྱུར་པ་འདི། སླར་འཚོ་བར་མཛོད་ཅིག དེ་ལྟ་མ་ཡིན་ན། བདག་
ནི་རང་གི་ཆུང་མ་དང་ལྷན་ཅིག་ཏུ་རྒྱལ་པོའི་སྒོ་དྲུང་དུ། མགོན་དང་བྲལ་
བས་སྲོག་འདོར་བར་བྱེད་པ་ཡིན་པས། ཀྱེ་རཱ་མ། ཁྱོད་བྲམ་ཟེ་བསད་
པའི་ནོངས་པ་དང་བཅས་ཏེ་བདེ་བ་ལ་གནས་པར་མཛོད་ཅིག ཀྱེ་སྟོབས་པོ་
167



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད》
ཚེ། བདག་ ཅག་ ནི་ཁྱོད་ཀྱི་རྒྱལ་ སྲིད་དུ་ཤིན་ཏུ་བདེ་བར་འཚོ་བས་ན།
དེའི་ཕྱིར་ཁྱོད་ཀྱང་། རང་གི་སྤུན་རྣམས་དང་ལྷན་ཅིག་རིང་དུ་འཚོ་བར་
འགྱུར་རོ།། ཀྱེ་དགའ་བྱེད་རཱ་མ། ཁྱོད་ཀྱི་དབང་དུ་གནས་པ་བདག་ཅག་
ལ། བུ་འཆི་བའི་སྡུག་བསྔལ་གྱི་རང་བཞིན་གློ་བུར་དུ་སྐྱེས་ཏེ། གང་གི་
རྒྱུས་བདག་ཅག་ཀྱང་དུས་(འཆི་བ་) ཀྱི་དབང་དུ་གྱུར་ཟིན་པས་ན། དེའི་
ཕྱིར་ཁྱོད་ཀྱི་རྒྱལ་སྲིད་འདི་ལས་བདེ་བ་ཕྲ་མོ་ཡང་མ་ཐོབ་བོ། བདག་ཉིད་
ཆེན་པོ་བུ་རམ་ཤིང་པའི་རྒྱུད་ཀྱི་རྒྱལ་སྲིད་ནི། ད་སྟེ་མགོན་དང་མི་ལྡན་པ་
ཉིད་དུ་གྱུར་ཏེ། དགའ་བྱེད་རཱ་མ་མགོན་དང་སྐྱབས་ཀྱི་གཟུགས་སུ་ཐོབ་
ནའང་། བྱིས་པ་རྣམས་འཆི་བ་ལས་ཟློག་མ་ནུས་སོ།། གང་གི་ཚེ་རྒྱལ་པོའི་
སྐྱོན་གྱིས་སྐྱེ་དགུ་རྣམས་ཚུལ་བཞིན་སྐྱོང་བར་མ་གྱུར་པ། དེ་ཉིད་ཀྱིས་སྐྱེ་
དགུའི་ཚོགས་རྣམས་ཉམས་ཉེས་པར་གྱུར་ཅིང་། སྐྱེ་བོའི་ཚོགས་དུས་མ་ཡིན་
པར་འཆི་བར་འགྱུར་བ་ཡིན་ནོ།། གང་དུ་གྲོང་ཁྱེར་རྣམས་དང་། སྐྱེ་བོའི་
ཚོགས་སུ་གནས་པ་རྣམས་ཀྱིས་བྱ་བ་མ་རུངས་པ་དང་། སྡིག་པའི་སྤྱོད་པ་མ་
སྤྱད་པའི་དུས་སུ་དེ་དག་སྲུང་ཞིང་སྐྱོང་བའི་ཐབས་ལ་མ་གནས་པས། སྐྱེ་བོ་
རྣམས་དུས་མ་ཡིན་དུ་འཆི་བ་ཡིན་ཏེ། དེའི་ཕྱིར་གྲོང་ཁྱེར་རམ། རྒྱལ་
པོའི་ཁབ་ཏུ་རྒྱལ་པོ་འགའ་ཞིག་ལ་ནོངས་པ་བྱུང་བ་མངོན་དུ་གྱུར་པ་ཡིན་ཏེ།
དེའི་ཕྱིར་ཐེ་ཚོམ་དང་བྲལ་བ་ཉིད་ཀྱིས་ཚུལ་འདི་ལྟ་བུར་བྱིས་པ་རྣམས་འཆི་བ་
ཡིན་ནོ།། དེ་ལྟར་སྨྲ་བ་རྣམ་པ་སྣ་ཚོགས་ཀྱི་སྒོ་ནས་རྒྱལ་པོའི་དྲུང་དུ་རང་
ཉིད་སྡུག་བསྔལ་བས་སྨྲེ་ངག་འདོན་ཅིང་། ཡང་དང་ཡང་དུ་མྱ་ངན་གྱིས་
ཡོངས་སུ་གདུངས་ཏེ། བུའི་རོ་བྲང་ལ་རེག་པར་བྱེད་དོ།།
168



༄༅།།ཨུཏྟརའི་ཀཎྜ། །
༧༥.ར་གླུའི་བདག་པོས། བྲམ་ཟེ་དེ་དེ་ལྟ་བུའི་སྡུག་བསྔལ་དང་མྱ་
ངན་གྱི་ཚོར་བ་དྲག་པོས་གཟིར་བའི་སྨྲེ་ངག་ཐོས་སོ།། དེ་ཐོས་ནས་རཱ་མ་ཡང་
སྡུག་བསྔལ་གྱིས་གདུངས་ཏེ། དེ་རང་གི་བློན་པོ་རྣམས་དང་དེ་བཞིན་དུ་
གནས་འཇོག་དང་། ཝ་མ་དེ་ཝ་དང་། རང་གི་སྤུན་དང་སྐྱེ་བོའི་ཚོགས་
ཆེན་པོ་རྣམས་བོས་པ་ན། དེ་མ་ཐག་ཏུ་གནས་འཇོག་དང་ལྷན་ཅིག་ཏུ་བྲམ་
ཟེ་ཆེན་པོ་གཞན་བརྒྱད་ཀྱང་རྒྱལ་པོའི་མདུན་སར་ཞུགས་ཏེ། དེ་རྣམས་ཀྱིས་
ལྷ་དང་མཉམ་པའི་མི་ཡི་དབང་པོ་ལ། རྒྱལ་པོ་ཆེན་པོ། རྒྱལ་བར་གྱུར་
ཅིག་ཅེས་སྨྲས་སོ།། དེ་བརྒྱད་པོ་ནི་འདི་ལྟ་སྟེ། མརྐནྡྷེ་ཡ་དང་། མོ་གལ་
གྱི་བུ་དང་། ཝཱ་མ་དེ་ཝ་དང་། ཀཱ་ཏྱཱ་ཡ་ན་དང་། ཇབ་ལའི་བུ་དང་།
གོའུ་ཏཱམ་དང་། འོད་སྲུང་དང་། ནཱ་ར་ད་(མིས་བྱིན་)འོ།། གཉིས་སྐྱེས་
ཀྱི་མཆོག་དེ་རྣམས་ཁྲི་བཟང་པོ་ལ་བསྡད་པ་དང་། རཱ་མས་ཐལ་མོ་སྦྱར་ཏེ།
དེར་འོངས་པའི་དྲང་སྲོང་ཆེན་པོ་རྣམས་ལ་ཕྱག་བྱས་ཏེ། དེ་རང་གི་གནས་
སུ་བསྡད་དོ།། དེ་ནས་བློན་པའི་ཚོགས་དང་བཅས་པ་ལ་ཡང་ཇི་ལྟར་འོས་པ་
བཀུར་བསྟི་བྱས་ཏེ། གཟི་བྱིན་དང་ལྡན་པ་དེ་རྣམས་རང་རང་གི་སྟན་ལ་
འཁོད་པ་དང་། རཱ་མས། ཇི་ལྟར་གྱུར་པ་ཐམས་ཅད་བསྙད་དེ། བྲམ་
ཟེ་དེ་ནི་སྒོ་ན་གནས་སོ་ཞེས་སྨྲས་སོ།། དེ་ནས་དྲང་སྲོང་རྣམས་ཀྱིས་སྡུག་
བསྔལ་གྱི་གདུང་བའི་རྒྱལ་པོའི་ཚིག་ཐོས་ཏེ། དེའི་ཚེ། དྲང་སྲོང་གཞན་
རྣམས་ཀྱི་དྲུང་དུ། དྲང་སྲོང་ནཱ་ར་དས། ཤིས་པའི་ཚིག་འདི་ལྟར་སྨྲས་ཏེ།
རྒྱལ་པོ་ཆེན་པོ། གསོན་ཅིག་གང་གི་རྒྱུས་བྱེད་པ་འདི་དུས་མ་ཡིན་པར་འཆི་
བ་དེ། བདག་གིས་གསོལ་བར་བགྱིའོ།། ཀྱེ་ར་གྲུའི་གཉེན། ཁྱོད་ཀྱིས་
169



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
འདི་གསན་ནས་རྒྱལ་པོས་འོས་པའི་བྱ་བ་བྱེད་དགོས་སོ།། (དམངས་རིགས་
ཤིག་གིས་དཀའ་ཐུབ་སྤྱད་པས། དུས་མིན་གྱི་འཆི་བ་བྱུང་བས། དེ་གསོད་དགོས་
ཟེར་བ་ཡིན།) ཀྱེ་རྒྱལ་པོ། སྔོན་རྫོགས་ལྡན་གྱི་དུས་སུ་ནི། བྲམ་ཟེ་ཁོ་
ནས་དཀའ་ཐུབ་བྱེད་ཅིང་། དེའི་ཚེ་བྲམ་ཟེ་རིགས་སུ་མ་གྱུར་པའི་མི་རྣམས་
ཀྱིས་ཅི་ལྟར་ཡང་དཀའ་ཐུབ་ལ་བསྟེན་པར་མི་བྱེད་དོ།། བསྐལ་པ་དེ་ནི་
དཀའ་ཐུབ་ཀྱི་གཟི་བྱིན་གྱིས་རབ་ ཏུ་ཁྱབ་སྟེ། བྲམ་ཟེ་རྣམས་རབ་དང་
མཆོག་ཏུ་གྱུར་པ་ཡིན་པས། དེའི་དུས་སུ་དུས་མིན་གྱི་འཆི་བ་དང་བྲལ་ཞིང་།
ཀུན་མི་ཏཾ ? མཐོང་བ་སུ་ཡང་མེད། དེ་རྣམས་ནི། དུས་གསུམ་ཤེས་པ་ཤ་
སྟག་གོ། རྫོགས་ལྡན་གྱི་རྗེས་སུ་གསུམ་ལྡན་གྱི་བསྐལ་པ་བྱུང་སྟེ། དེ་དུས་
ཀྱི་བདག་ཉིད་ཆེན་པོ་རྣམས་ལ་ལྟོས་ན་ནི། དེ་དག་གི་སྔོན་གྱི་རྫོགས་ལྡན་གྱི་
སྐྱེ་བོ་རྣམས་ཀྱི་དཀའ་ཐུབ་དང་བརྩོན་འགྲུས་ཀྱི་སྟོབས་ནི་ལྷག་པར་གོང་དུ་
འཕགས་པ་ལགས་སོ།། ཚུལ་དེ་ལྟ་བུར་བསྐལ་པ་གཉིས་པོ་ལས་སྔ་མའི་དུས་
སུ་ནི་(རྫོགས་ལྡན་）བྲམ་ཟེ་རྣམས་མཆོག་ཏུ་གྱུར་ཅིང་། རྒྱལ་རིགས་རྣམས་
དེ་ལྟར་མིན་མོད་ཀྱང་། གསུམ་ལྡན་གྱི་དུས་སུ་དེ་དག་ནུས་པ་ཡང་དག་པར་
མཉམ་པ་ཉིད་དུ་གྱུར་ཏེ། མ་ནུ་(ཤེད་བུ་) ལ་སོགས་པའི་ཆོས་ཀྱི་ཁ་ལོ་སྒྱུར་
བ་རྣམས་ཀྱིས་བྲམ་ཟེ་དང་རྒྱལ་རིགས་གཉིས་པོ་ལ་ཁྱད་པར་དང་། མཆོག་
དམན་མེད་པར་མཐོང་ནས། འཇིག་རྟེན་ཀུན་ཏུ་རིགས་བཞི་ཡི་རྣམ་གཞག་
བཀོད་དོ།། གསུམ་ལྡན་གྱི་དུས་སུ་རིགས་ཀྱི་བསྟི་གནས་ཆོས་གཙོ་བོར་གྱུར་
པ་ཡིན་ཞིང་། ས་ཆེན་པོ་འདིར་ཆོས་མ་ཡིན་གྱི་གནས་སྐབས་དང་བྲལ་མོད་
ཀྱང་། བསྐལ་པ་འདིར་ནི་(སྙིགས་དུས་)ཆོས་མ་ཡིན་གྱིས་ས་ཆེན་པོའི་སྟེང་
170



༄༅།།ཨུཏྟརའི་ཀཎྜ།
དུ་རྐང་པ་བཀོད་དོ། ཆོས་མ་ཡིན་དང་ལྡན་པའི་རྒྱུས་མི་རྣམས་ཀྱི་ནུས་པ་
རིམ་གྱིས་ཉམས་པར་འགྱུར་རོ།། (རྫོགས་ལྡན་གྱི་དུས་སུ་འཚོ་བའི་རྟེན་སྒྲུབ་བྱེད་
ནི་ཞིང་གི་ལས་ལ་སོགས་པ་ལ་སྐྱོན་གྱི་ཆ་ཤས་སུ་གྱུར་པའི་བྱ་བ་བསླུ་བྱེད་དམ། གཡོ་
ཞེས་བྱ་བ། དེ་ནི་མི་གཙང་བ་དང་མཚུངས་པར་སྤང་བར་བྱ་བ་ཡིན་མོད་ཀྱང་། བསླུ་
བྱེད་དམ་གཡོ་སྒྱུ་ཉིད་ཆོས་མིན་གྱི་ཡན་ལག་ཏུ་གྱུར་ཏེ། ས་ཆེན་པོ་འདིའི་སྟེང་དུ་གསུམ་
ལྡན་གྱི་དུས་སུ་གནས་པར་གྱུར་ཏོ།། འདི་ཧིན་ཇིའི་འགྲེལ་པ་ལྟར་བསྒྱུར།) ལེགས་
སྦྱར་རྩ་བར་འདི་ལྟར་བྱུང་སྟེ་ཨཱ་མཱི་ཥ་མ། (མངོན་འདོད་དྲག་པོ། སྲེད་པ།
བརྐམ་པ་ལའང་།) ཡཙྩ་(གང་།) པཱུཟེཥམ་(སྔོན།) རཱ་ཇ་སཾ་(རྒྱལ་པོ།)ཅ་
མ་ལོ་(དྲེག་པ། མི་གཙང་བ) བྲི་ཤ་མ་(འཕེལ་བ།) ཨོཾ་ན་ར་(གཡོ་སྒྱུ།
བསླུ་བྱེད།) ནཱ་མ་(ཞེས་པ།) ཏ་ད་ (དེས།) བྷུ་ཏཾ་(གྱུར།) པཱ་དེ་ན་
(རྐང་པ། བཀོད་པ་ལའང་།) པྲི་ཐི་ཝཱི་ཏཱ་ལེ་(ས་ཡི་སྟེང་དུ།) དེ་ལྟ་བུའི་
གཡོའམ་བསླུ་བྱེད་(མཆན་ལ། ཨ་ས་ཏུ། རྫུན་ཞེས་བྱུང།) ཀྱི་གཟུགས་ཅན་གྱིས་
ས་ཆེན་པོའི་སྟེང་དུ་རྐང་པ་བཞག་སྟེ། དེ་ལས་ཆོས་མ་ཡིན་པ་ཉིད་ཀྱིས་
རྫོགས་ལྡན་དང་མི་འདྲ་བར་ཆོས་ལ་ཚད་འཇོག་བར་བྱས་སོ།། དེའི་ཕྱིར་
གཡོའམ་བསླུ་བྱེད་ཀྱིས་ས་ཆེན་པོ་ཁྱབ་པའི་ཚེ། བདེན་པའི་ཆོས་ལ་བརྟེན་
པའི་སྐྱེས་བུ་རྣམས་ཀྱིས་གཡོའམ་བསླུ་བྱེད་ཀྱི་བྱེད་འབྲས་ངན་པ་འགོག་པའི་
ཕྱིར་དུ་དཀར་པོའི་ཆོས་ལ་སྤྱོད་པར་བྱེད་པ་ཡིན་པས། དེའི་ཕྱིར་གསུམ་
ལྡན་གྱི་ དུས་ སུ་ བྲམ་ ཟེ་ དང༌ རྒྱལ་ རིགས་ རྣམས་ དཀའ་ ཐུབ་ སྤྱོད་ པ་ ན།
རིགས་གཞན་རྣམས་ཀྱིས་དེ་དག་ལ་མཆོད་པར་བྱེད་དེ། ཀྱེ་མི་ཡི་དབང་པོ།
རིགས་བཞི་ལས་རྗེ་བོ་དང་དམངས་རིགས་ནི། རིགས་གོང་མ་གཉིས་ལ་
171



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
མཆོད་ཅིང་བཀུར་བ་ ཉིད་རང་གི་ཆོས་ཡིན་ནོ།། ཁྱད་པར་དུ་དམངས་
རིགས་རྣམས་ཀྱིས་རིགས་གཞན་གསུམ་པོ་ཐམས་ཅད་ལ་ལྷག་པར་མཆོད་ཅིང་
གུས་པས་བསྙེན་པར་བྱེད་པ་ཡིན་ནོ།། ཀྱེ་མི་ཡི་མཆོག དེའི་བར་ན་
གསུམ་ལྡན་གྱི་བསྐལ་པ་ནུབ་པ་ན། རྗེ་རིགས་དང་དམངས་རིགས་ལ་ཆོས་
མིན་གྱི་གནས་ཤིག་གིས་གཡོའམ་བསླད་དེ། རིགས་གོང་མ་གཉིས་ཀྱི་ཆོས་ལ་
ཆོས་མིན་གྱིས་དྲི་མ་གོས་པ་ལ་ཉེ་བར་གྱུར་ཏེ། དེ་མ་ཐག་ཏུ་ཆོས་མིན་གྱི་
གནས་སྐབས་གཉིས་པ་ས་ཡི་སྟེང་དུ་བྱུང་སྟེ། གནས་སྐབས་གཉིས་པ་ལ་
བབས་པ་ན། བསྐལ་པ་དེ་གཉིས་ལྡན་དུ་ཤེས་པར་གྱུར་ཏོ།། མི་ཡི་ཁྱུ་
མཆོག་དེ་ལྟར་གཉིས་ལྡན་ཞེས་བྱ་བའི་བསྐལ་པ་ལ་ཆོས་མིན་གྱི་གནས་སྐབས་
གཉིས་ལ་བརྟེན་པར་གྱུར་ཏེ། དེ་ནི། ཆོས་མ་ཡིན་པ་དང་། གཡོའམ་
བསླུ་བྱེད་གཉིས་ཀྱིས་ཁྱབ་པར་འགྱུར་རོ།། གཉིས་ལྡན་ཞེས་བྱ་བའི་དུས་སུ་
རྗེའུའི་རིགས་རྣམས་ལའང་དཀའ་ཐུབ་ཀྱི་རྙེད་པ་འཐོབ་ཅིང་། ཚུལ་འདི་ལྟ་
བུར། རིགས་ཅན་གསུམ་གྱིས་དཀའ་ཐུབ་སྤྱད་དེ། བསྐལ་པ་གསུམ་གྱི་
ཡུལ་ལ་རིགས་ཅན་གསུམ་དཀའ་ཐུབ་ལ་གནས་པར་འགྱུར་མོད། འོན་ཀྱང་།
ཀྱེ་མི་ཡི་དབང་པོ། དམངས་རིགས་ནི་བསྐལ་བ་གསུམ་པོ་དེ་རྣམས་ལ་
དཀའ་ཐུབ་ལ་དབང་བའི་གནས་འཐོབ་པར་མི་འགྱུར་རོ།། གང་གི་ཚེ་མ་
འོངས་པར་སྙིགས་མའི་དུས་སུ་དམངས་རིགས་ཀྱི་མངལ་ལས་སྐྱེས་ པའི་མི་
རྣམས་ཀྱིས་ཀྱང་། དཀའ་ཐུབ་ཀྱི་སྤྱོད་པ་མཆོག་ ཏུ་དཀའ་བ་བྱེད་པར་
འགྱུར་བས། དེའི་ཕྱིར། མི་ཡི་མཆོག གཉིས་ལྡན་གྱི་དུས་དམངས་
རིགས་ཀྱི་དཀའ་ཐུབ་ཀྱི་ཆོས་འཕེལ་བར་འགྱུར་བ་ནི། ཆོས་མ་ཡིན་དུ་ཤེས་
172



༄༅།།ཨུཏྟརའི་ཀཎྜ།
པར་བྱ་དགོས་པས། དེའི་ཕྱིར། རྒྱལ་པོ་ཆེན་པོ། ངེས་པར་གདོན་མི་
ཟ་བར་ཁྱོད་ཀྱི་ཡུལ་ཁམས་ཀྱི་མཚམས་སུ་བློ་གྲོས་དམན་པ་དང་དམངས་རིགས་
ཤིག་གིས་འབད་པ་དྲག་པོས་དཀའ་ཐུབ་ཀྱི་ཆོས་ལ་བསྟེན་པ་ཡིན་པས། རྒྱུ་
དེ་ཉིད་ལ་བརྟེན་ནས་བྱིས་པ་འདི་ཤི་བར་གྱུར་ཏོ།། གང་དག་བློ་གྲོས་ངན་པ་
ཞིག་གིས་རྒྱལ་པོའི་ཡུལ་ཁམས་དང་། གྲོང་ཁྱེར་དུ་ཆོས་མ་ཡིན་སྤྱོད་པའི་
སྐྱེས་བུས་བགྱི་བར་མི་རུང་བའི་བྱ་བ་བྱས་ན། དེའི་རྒྱུས་རྒྱལ་སྲིད་ཀྱི་དབང་
ཕྱུག་ཉམས་ཤིང་། རྒྱལ་པོ་དེ་ཡང་མྱུར་དུ་དམྱལ་བར་ལྷུང་བར་འགྱུར་ཏེ།
འདི་ལ་ཐེ་ཚོམ་མེད་དོ།། འདི་ལྟ་བུར་རྒྱལ་པོ་གང་སུ་དག་གིས་རྒྱལ་སྲིད་ཆོས་
བཞིན་དུ་ལེགས་པར་སྐྱོང་ཞིང་། སྐྱེ་དགུ་རྣམས་ཀྱི་བསམ་པ་(ཚོར་བ་བདེ་
སྡུག་ལ་བརྟག་པ་བེ་དདྷ་ཡ་ན་ཚོར་བ་ལ་བརྟགས་ཤིང་སེམས་པ་) དང་། དཀའ་
ཐུབ་དང་། དགེ་བའི་ལས་ལས་ནི་བསོད་ནམས་ཀྱི་ཆ་ཤས་དྲུག་པ་འཐོབ་
པར་བྱེད་དེ། སྐྱེས་བུ་སེང་གེ། གང་ལས་སྐྱེ་དགུ་རྣམས་ཀྱིས་དགེ་བའི་ཆ་
ཤས་དྲུག་པ་ལོངས་སུ་སྤྱོད་པར་འགྱུར་ན། ཅིའི་ཕྱིར་སྐྱེ་དགུ་རྣམས་སྐྱོང་
བར་མི་བྱེད། དེའི་ཕྱིར། ཁྱོད་རང་གི་ཡུལ་ཁམས་སུ་ཉུལ་བར་མཛོད་ལ།
གང་དུ་མ་རུང་བའི་བྱ་བ་བྱེད་པ་མཐོང་ན། དེ་ཉིད་དུ་བཟློག་པའི་ཐབས་ལ་
འབད་པར་མཛོད་ཅིག ཀྱེ་མི་ཡི་མཆོག འདི་ལྟ་བུ་ཉིད་དུ་བགྱིད་ན་ཆོས་
འཕེལ་ཞིང་མི་རྣམས་ཚེ་རིང་བར་འགྱུར་ལ། དེ་དང་ལྷན་ཅིག་ཏུ་བུ་འདི་ལ་
ཡང་སྲོག་གསར་དུ་རྙེད་པར་འགྱུར་རོ།། ཞེས་སྨྲས་སོ།།
༧༦དེ་ནས་རཱ་མས་དྲང་སྲོང་མིས་བྱིན་ལས་བདུད་རྩི་ དང་འདྲ་བའི་
གཏམ་ཐོས་ནས་དགའ་བ་དཔག་མེད་ཐོབ་སྟེ། ལཀྵ་མ་ཎ་ལ། ཀྱེ་བློ་
173



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བཟང་། ཁྱོད་ སོང་ལ་ བྲམ་ཟེ་ མཆོག་ (བུ་ ཤི་བའི་ ཕ་》དེ་ ཡང་ དག་ པར་
དབུགས་ཕྱུང་ལ། མཆོག་ཏུ་བཟང་ཞིང་དྲི་ཞིམ་པའི་སྣུམ་གྱིས་གང་བའི་སྣོད་
ཀྱི་ནང་དུ་བུ་དེའི་རོ་ནུབ་པར་བྱོས་ལ། གང་གི་རྒྱུས་བྱིས་པའི་ཕུང་པོ་དེ་རུལ་
ཏེ་ཉམས་པར་མི་འགྱུར་བར་བྱོས་ཤིག གཞན་ཡང་། ཁྱེད་ཅག་གི་བྱིས་
པ་དེའི་ལུས་ཇི་ལྟ་བུས་སྲུང་བར་འགྱུར་བ་དང་། ཉམས་པ་དང་དུམ་བུར་མི་
འགྱུར་བ་དེ་ལྟ་བུའི་སྤྱོད་པ་ལ་བརྩོན་པར་གྱིས་ཤིག ཅེས་མཚན་མ་བཟང་
པོ་དང་ལྡན་པའི་ལཀྵ་མ་ཎ་ལ་མངགས་ཏེ། གྲགས་ལྡན་རཱ་མས། རང་གི་
མེ་ཏོག་གི་གྲུ་ལ་ཡིད་གཏད་པ་དང་། དེས་ར་གླུའི་བདག་པོའི་མངོན་པར་
འདོད་པ་ཤེས་ཏེ། གྲུ་དེ། དེར་སྐད་ཅིག་གིས་འོངས་སོ།། དེ་ དེར་
འོངས་ནས་ཕྱག་བྱས་ཏེ། ཀྱེ་སྟོབས་པོ་ཆེ། བདག་ནི་དུས་རྟག་ཏུ་ཁྱོད་ཀྱི་
དབང་དུ་གྱུར་པའི་ཕོ་ཉ་ལགས་ཏེ། འདི་ན་ཉེ་བར་གནས་སོ་ཞེས། མེ་
ཏོག་གི་ནམ་གྲུའི་ཚིག་སྙན་པ་ཐོས་ནས། རཱ་མས་དྲང་སྲོང་ཆེན་པོ་དེ་ལ་
བཏུད་དེ་གྲུ་བོ་ལ་ཞུགས་སོ།། རཱ་མས་གཞུ་ཐོགས་ཏེ། མདས་གང་བའི་
དོང་པ་གཉིས་དང་། འོད་འབར་བའི་རལ་གྲི་ལག་ཏུ་བླངས་ནས། ལཀྵ་
མ་ཎ་དང༌། བྷ་ར་ཏ་གྲོང་ཁྱེར་སྲུང་བར་བསྐོས་ཏེ་སོང་བར་གྱུར་ཏོ།། དེ་
ནས་དཔལ་དང་ལྡན་པ་རཱ་མས་ཕན་ཚུན་དུ་བརྟགས་ནས། སྔོན་དུ་ནུབ་ཀྱི་
ཕྱོགས་དང༌། སླར་གངས་ཅན་གྱི་རི་བོས་བསྐོར་བའི་བྱང་ཕྱོགས་སུ་སླེབས་
ཏེ། གང་གི་ཕྱོགས་དེ་ཉིད་ན་ནི། མ་རུངས་པའི་བྱ་བ་བྱེད་པ་སུ་ཡང་མ་
མཐོང་བས། མི་ཡི་བདག་པོས་ཤར་ཕྱོགས་སུ་བརྟགས་ཤིང་བཙལ་ཏེ། མེ་
ཏོག་གི་གྲུ་ལ་འདུག་བཞིན་དུ་སྟོབས་པོ་ཆེ་རཱ་མས་ཕྱོགས་དེའི་སྐྱེ་བོ་རྣམས་དག་
174



༄༅།།ཨུཏྟརའི་ཀཎྜ།
པའི་སྤྱོད་པ་ལ་གནས་པས་ཆོས་སྐྱོང་བར་རིག་ཅིང་། ཕྱོགས་དེ་ནི་དྲི་མ་དང་
བྲལ་བའི་མེ་ལོང་བཞིན་དུ་མཐོང་ངོ༌།། དེ་ནས། རྒྱལ་པོའི་དྲང་སྲོང་གི་
གཉེན་དེ་ལྷོ་ཕྱོགས་སུ་སོང་བ་དང་། དེར་ཤི་ཝ་ལའི་རི་བོའི་སྟོད་ཀྱི་ཆ་ལ་
ཆུའི་རྫོང་ཆེན་པོ་ཞིག་མཆིས་པ། རྫོང་དེའི་ངོགས་སུ་དཀའ་ཐུབ་པ་ཞིག་
གདོང་འོག་ཏུ་བལྟས་ཏེ། དཀའ་ཐུབ་དྲག་པོ་ལ་གནས་པ་མཐོང་བར་གྱུར་
ཏོ༎ ར་གླུའི་བདག་པོས། རྩེ་གཅིག་ཏུ་དཀའ་ཐུབ་ལ་གནས་པ་དེ་ཡི་དྲུང་
དུ་སོང་ནས། ཀྱེ་བརྟུལ་ཞུགས་བཟང་པོ། ལེགས་སོ་ལེགས་སོ།། བརྟུལ་
ཞུགས་བརྟན་པའི་དཀའ་ཐུབ་པ་ཁྱོད་ཀྱི་རིགས་ནི་ཅི་ཞིག ཁོ་བོ་ནི་ཤིང་རྟ་
བཅུ་པའི་བུ་རཱ་མ་ཡིན་ཏེ། ཁོ་བོས་རྟབ་རྟབ་པོར་ཁྱོད་ལ་དྲི་བར་འདོད་དེ།
དཀའ་ཐུབ་ཀྱིས་མཉེས་པར་བྱས་པའི་ལྷ་ལས་ཁྱོད་ཀྱིས་ཅི་ཞིག་ཐོབ་པར་འདོད།
ཁྱོད་ཀྱིས་དཀའ་ཐུབ་འདི་ལས་མཐོ་རིས་སམ། ཡང་ན་ཅི་ཞིག ཡང་ན་
ནི། དཀའ་ཐུབ་ལ་བརྟེན་ནས་གཞན་ལ་གནོད་པར་བྱ་བ་ཡིན་ནམ། ཅི་
ཁྱོད་བྲམ་ཟེའམ་ཕ་རོལ་གནོན་པའི་རྒྱལ་རིགས་སམ། རྗེའུའི་རིགས་སམ་
དམངས་རིགས་ཡིན། ཁྱོད་ཅིའི་སླད་དུ་དཀའ་ཐུབ་ལ་བརྟེན་པ་བདག་གིས་
ཤེས་འདོད་དོ།། དེ་ཁྱོད་ཀྱིས་བདེན་པར་སྨྲོས་ཤིག ཅེས་དྲིས་པ་ན།
གདོང་འོག་ཏུ་གཏད་དེ་གནས་པའི་དཀའ་ཐུབ་པ་དེས། རཱ་མ་ལ་རིགས་
གང་ཡིན་པ་དང་། གང་གི་ཕྱིར་དཀའ་ཐུབ་ལ་འབད་པའི་རྒྱུ་མཚན་བསྙད་
༧༧. དེ་ ལྟར་ ཉོན་ མོངས་ དང་ བྲལ་ བའི་ རཱ་ མའི་ ཚིག་ ཐོས་ ནས།
མགོ་དུད་དེ་གནས་པ་དེས་འདི་ལྟར་དུ་སྨྲས་པ། ཀྱེ་གྲགས་ལྡན། བདག་
175



༄༅།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ནི་དམངས་རིགས་ཀྱི་མངལ་ལས་སྐྱེས་པ་ལགས་ཏེ། ལུས་དང་བཅས་ཏེ་མཐོ་
རིས་ཀྱི་འཇིག་རྟེན་དུ་ལྷ་ཉིད་ཐོབ་པར་འདོད་དེ། དེའི་ཕྱིར། འདི་ལྟར་
དཀའ་ཐུབ་ལ་བརྩོན་པར་བྱེད་པ་ཡིན་པས། ཀྱེ་ཉི་མའི་རིགས་ཅན། ཁོ་
བོ་ལྷ་ཡི་འཇིག་རྟེན་ལས་རྣམ་པར་རྒྱལ་བ་འདོད་པ་ཉིད་ཀྱིས་དཀའ་ཐུབ་ལ་
གནས་པ་ཡིན་ན། ཁོ་བོས་རྫུན་ནི་མི་སྨྲའོ།། ཁོ་བོ་དམངས་རིགས་སུ་ཤེས་
པར་མཛོད་ལ། ཁོ་བོའི་མིང་ནི་ ཤ་མ་བུ་ཀ་(དུང་ཆུང་ངམ། འབུ་ཀོག་མ་
ལའང་འཇུག་)ཡིན་ནོ།། ཞེས་དེ་ལྟར་དུ་སྨྲ་བཞིན་པ་ལ། དེ་མ་ཐག་ཏུ་ར་
གླུའི་བདག་པོས་རལ་གྲིའི་ཤུབས་ལས་རལ་གྲི་འོད་ཆེམ་ཆེམ་དུ་མཛེས་པར་འཕྲོ་
བ་ཕྱུང་སྟེ། དམངས་རིགས་དེའི་མགོ་བོ་བཅད་དོ།། དམངས་རིགས་
དཀའ་ཐུབ་པ་དེ་བཀུམས་མ་ཐག་ཏུ། དབང་པོ་དང་མེ་ལྷ་དང་བཅས་པའི་
ལྷ་ཡི་ཚོགས་རྣམས་ཀྱིས་ར་གླུའི་བདག་པོ་ལ། ལེགས་སོ་ཞེས་ཡང་ནས་ཡང་
དུ་མངོན་པར་བསྟོད་དེ། དེའི་ཚེ་སྟེང་གི་བར་སྣང་ལ་ཕྱོགས་ཐམས་ཅད་
ནས་རླུང་ལྷས་གཏོར་བའི་མེ་ཏོག་གི་ཆར་ཆེན་པོ་བབས་སོ།། ལྷ་རྣམས་རབ་
ཏུ་དགའ་བ་གྱུར་ནས། བདེན་པས་ཕ་རོལ་གནོན་པ་རཱ་མ་ལ། ཀྱེ་བློ་གྲོས་
ཆེན་པོ། ཁྱོད་ཀྱིས་ནི། ལྷ་རྣམས་ཀྱི་དོན་དུ་བྱ་བ་ཕུན་སུམ་ཚོགས་པ་བྱས་
སོ།། ཀྱེ་ཕ་རོལ་འཇོམས་བྱེད་ར་གླུའི་བདག་པོ། དམངས་རིགས་འདི་ནི་
ལུས་དང་བཅས་ཏེ་མཐོ་རིས་སུ་འགྲོ་བར་མ་ནུས་པ་ནི། ཁྱོད་ཀྱིས་བྱ་བ་
ལེགས་པར་བྱས་པ་ཡིན་པས། དེའི་ཕྱིར། ཁྱོད་ཀྱི་བདག་ ཅག་ལས་ཇི་
ལྟར་འདོད་པའི་མཆོག་ལོངས་ཤིག ཅེས་སྨྲས་པ་དང༌། རཱ་མས་ལག་
གཉིས་ཐལ་མོ་སྦྱར་ཏེ། གྲོང་འཇོམས་ མིག་ སྟོང་ ཅན་ལ། གལ་ཏེ་ལྷ་
176



༄༅།།ཨུཏྟརའི་ཀཎྜ།
རྣམས་བདག་ལ་སྤྲོ་བར་གྱུར་ན། བདག་ཉིད་ཀྱི་ནོངས་པ་ལ་བྲམ་ཟེའི་བུ་
གཅིག་པུ་དེ། དུས་མ་ཡིན་པར་འཆི་བདག་གི་ཁར་ཆུད་པར་གྱུར་པ་ལས།
ངས་བྲམ་ཟེ་ཕ་དེ་ལ། ཁྱོད་ཀྱི་སྲོག་སླར་རྙེད་པར་བགྱིའོ་ཞེས་དམ་བཅས་པ་
ལགས་པས། བདག་གི་སླད་དུ་ནི། ཐམས་ཅད་ལས་མངོན་པར་འཕགས་
པའི་མཆོག་ནི་འདི་ཉིད་ལགས་པས། བུ་འདི་སླར་སྲོག་རྙེད་པར་མཛོད་ལ།
ཁོ་བོའི་ཚིག་རྫུན་དུ་མ་གྱུར་ཅིག་ཅེས་སྨྲས་པ་དང༌། རྣམ་སད་' * རྣམས་ཀྱི་
གཙོ་བོ་ལྷ་ཡི་དབང་པོ་རབ་ཏུ་སྤྲོ་བ་འཕེལ་ཏེ་སྨྲས་པ། ཀྱེ་ཉི་མའི་རིགས།
སྤྲོ་བ་བསྐྱེད་པར་མཛོད་ཅིག ཁྱེའུ་དེ་སླར་སྲོག་རྙེད་དེ་རང་གི་གཉེན་གྱི་
དྲུང་དུ་གནས་སོ།། ཁྱོད་ཀྱིས་ནི། དམངས་རིགས་དེ་སྐད་ཅིག་ལ་འོག་ཏུ་
ལྟུང་བར་བྱས་ལ། ཁྱེའུ་དེ་སྐད་ཅིག་ཉིད་ལ་འཚོ་བར་བྱས་སོ།། མི་ཡི་ཁྱུ་
མཆོག་ཁྱོད་དགེ་ཞིང་བདེ་ལེགས་སུ་གྱུར་ཅིག ད་སྟེ་བདག་ཅག་དྲང་སྲོང་
ཆེན་པོ་ཨ་ག་སྐྱའི་(རི་བྱི་) བསྟི་གནས་སུ་འགྲོ་བར་འདོད་དེ། གཟི་བྱིན་དང་
ལྡན་པའི་དྲང་སྲོང་ཆེན་པོ་འདི་ལོ་བཅུ་གཉིས་ཆུ་ཡི་ནང་དུ་ཞུགས་ཏེ། ཆུར་
གནས་པའི་བརྟུལ་ཞུགས་ཀྱི་སྡོམ་པ་ཡོངས་སུ་རྫོགས་པར་བྱས་པ་ཡིན་པས།
ཀྱེ་ཉི་མའི་རིགས། དེའི་ཕྱིར། བདག་ཅག་རྣམས་དྲང་སྲོང་ཆེན་པོ་དེ་
མངོན་པར་སྤྲོ་བར་བྱ་བའི་ཕྱིར་འགྲོ་བར་བགྱི་ཡིས། བཟང་པོ་ཁྱོད་ཀྱང་
ཐུབ་པ་དེ་ལ་བལྟ་བའི་ཕྱིར་དུ་བྱོན་ཅིག་ཅེས་སྨྲས་པ་དང་། ར་གླུའི་གཉེན་
གྱིས། ལྷ་རྣམས་ལ་ལེགས་སོ་ཞེས་སྨྲས་ནས། འགྲོ་བར་ཁས་བླངས་ཏེ་
གསེར་གྱིས་བརྒྱན་པའི་མེ་ཏོག་གི་ནམ་གྲུ་ལ་བཞོན་པ་དང་། ལྷ་རབ་ཏུ་མང་
པོ་ཡང་ནམ་གྲུ་ལ་འཛེགས་ཏེ། རཱ་མ་དང་ལྷན་ཅིག་ཏུ་མྱུར་བར་དྲང་སྲོང་
177



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བུམ་སྐྱེས་(ཀུམ་བྷ་དྲང་སྲོང་རི་བྱིའི་མིང་)ཀྱི་དཀའ་ཐུབ་ཀྱི་ནགས་སུ་སོང་བར་
གྱུར་ཏོ།། ལྷ་རྣམས་འོང་བ་མཐོང་ནས་དཀའ་ཐུབ་ཀྱི་གཏེར་བདག་ཉིད་
ཆེན་པོ་དེས། ཐམས་ཅད་ལ་མཉམ་པ་ཉིད་དུ་མཆོད་པ་ན། ལྷ་རྣམས་
ཀྱིས་མཆོད་པ་བདག་གིར་བྱས་ཏེ། དྲང་སྲོང་ཆེན་པོ་དེ་ལ་མགུ་བ་བསྐྱེད་དེ།
རྗེས་འབྲང་དང་བཅས་པའི་གནས་སྐབས་གསུམ་པ་རྣམས་སྤྲོ་བ་དང་བཅས་ཏེ་
མཐོ་རིས་སུ་སོང་ངོ༌།།
དེ་རྣམས་སོང་བའི་རྗེས་ སུ་རཱ་མ་མེ་ཏོག་གི་ནམ་གྲུ་ལས་བབས་ཏེ།
དྲང་སྲོང་མཆོག་རི་བྱི་ལ་ཕྱག་བྱས་ལ། རང་གི་གཟི་བྱིན་གྱི་འོད་དང་ལྡན་
པའི་བདག་ཉིད་ཆེན་པོ་དེ་ལ་མངོན་པར་གུས་པས་བཏུད་དེ། དེ་ལས་ཀྱང་
རཱ་མ་ལ་བསྙེན་བཀུར་བ་ཐོབ་ནས། མི་ཡི་བདག་པོ་དེ་སྟན་ལ་འདུག་པ་དང་།
གཟི་བྱིན་ཅན་བུམ་པ་ལས་སྐྱེས་པའི་དཀའ་ཐུབ་པ་དེས། ཀྱེ་མི་ཡི་མཆོག་
ཁྱོད་འདིར་བྱོན་པ་ལེགས་སོ།། ཁོ་བོ་སྐལ་བ་བཟང་པོ་དང་ལྡན་པ་ཉིད་དུ་
ཤེས་སོ།། ཀྱེ་རཱ་མ། ཁྱོད་ནི་མཆོག་ཏུ་ཡོན་ཏན་མང་པོ་དང་ལྡན་པས་ན།
བདག་གི་སྙིང་ལ་གནས་ཏེ། བསྙེན་བཀུར་བར་འོས་པའི་མགྲོན་དམ་པ་
ལགས་སོ།། ལྷ་རྣམས་ཀྱིས་བདག་ལ། ཁྱོད་ཀྱིས་ཆོས་མ་ཡིན་པ་ལ་བརྟེན་
པའི་དམངས་རིགས་བཀུམས་ཤིང་། ཆོས་ཀྱི་མཐུས་བྲམ་ཟེའི་བུ་ཤི་བ་སླར་
འཚོ་བར་བྱས་ཏེ། འདིར་བྱོན་ནོ་ཞེས་སྨྲས་སོ།། ཀྱེ་ར་གླུའི་བདག་པོ།
དོ་ནུབ་བདག་གི་བསྟི་གནས་སུ་བསྟི་བར་མཛོད་ལ། སང་ནངས་པར་སྔ་
བར་མེ་ཏོག་གི་ནམ་གྲུ་ལས་རང་གི་གྲོང་ཁྱེར་དུ་བྱོན་པར་མཛོད་ཅིག ངེས་
པ་ཉིད་དུ་ནི། སྲེད་མེད་ཀྱི་བུ་འཇིག་རྟེན་ཀུན་ལ་ཁྱབ་སྟེ་གནས་པ། ལྷ་
178



༄༅།ཨུཏྟརའི་ཀཎྜ།
ཐམས་ཅད་ཀྱི་རྗེ་བོར་གྱུར་པ་ནི་ཁྱོད་ཁོ་ན་སྟེ། གདོད་མའི་སྐྱེས་བུ་ལགས་
པས་ན། ཀྱེ་མཆོག་ཏུ་གྱུར་པ། འདི་ནི་བིཤྭ་ཀརྨས་བསྐྲུན་པའི་རྒྱན་དུ་
གྱུར་པ། ལྷ་ཡི་འོད་ཀྱིས་གཟི་བྱིན་འབར་བ་དང་ལྡན་པ་ཡིན་པས། ཀྱེ་ཉི་
མའི་རིགས་ཀྱི་རྒྱན། ཁྱོད་ཀྱིས་རྒྱན་འདི་ལོངས་ལ་བདག་ལ་བརྩེ་བར་མཛོད་
ཅིག ཅིའི་ཕྱིར་ཞེ་ན། གང་སུ་དག་གིས་བྱིན་པའི་དངོས་པོ་དེ། སླར་
གཞན་ལ་བྱིན་ན། འབྲས་བུ་ཆེན་པོ་འཐོབ་པར་འགྱུར་ཞེས་གྲགས་པས།
རྒྱན་འདི་ནི་ཁྱོད་ཁོ་ནས་བཟུང་བར་ནུས་ཏེ། གང་གི་ཕྱིར་ཞེ་ན། ཁྱོད་
ཀྱིས་དབང་ པོ་ ལ་ སོགས་ པའི་ ལྷ་ རྣམས་ ཀྱང་ ཐར་ པ་ ལ་ འགོད་ ནུས་ ལ།
འབྲས་བུ་ཆེན་པོ་འབྱིན་པའི་མཐུ་དང་ལྡན་པ་ལགས་པས། དེའི་ཕྱིར།
རྒྱན་འདི་མི་ཡི་བདག་པོ་ཁྱོད་ལ་དབུལ་བར་འདོད་ལགས་ན། ཆོ་ག་ཇི་ལྟ་བ་
བཞིན་གཟུང་དུ་གསོལ་ལོ།། ཞེས་སྨྲས་སོ།། དེ་ནས་བློ་གྲོས་དང་ལྡན་པའི་
མཆོག་ཏུ་གྱུར་པ། བུ་རམ་ཤིང་པའི་རིགས་ཀྱི་ཤིང་རྟ་ཆེན་པོ་རཱ་ མས།
རྒྱལ་རིགས་ཀྱི་ཆོས་ལ་རྣམ་པར་བརྟགས་ནས། དྲང་སྲོང་ཆེན་པོ་དེ་ལ།
ཀྱེ་ལེགས་ལྡན། བྱིན་པ་ཡོངས་སུ་བཟུང་བའི་བྱ་བ་ནི་བྲམ་ཟེ་ཁོ་ནས་བཟུང་
བར་བྱ་བ་ཉིད་ཡིན་ཏེ། ཀྱེ་རྣམ་པར་མཁས་པ། རྒྱལ་རིགས་རྣམས་ཀྱིས་
གཞན་གྱིས་བདག་ཏུ་བཟུང་བ་བདག་གིར་བྱེད་པ་ནི། ཀུན་ཏུ་སྨད་པའོ་
ཞེས་བྱ་བ་ཡིན་ན། ཁྱད་པར་དུ་རྒྱལ་རིགས་རྣམས་ཀྱིས་བྲམ་ཟེས་བྱིན་པར་
གྱུར་པའི་སྦྱིན་པ་ཅི་ལྟ་བུས་ལེན་པར་ནུས་དེ་བདག་ལ་སྨྲ་བར་མཛོད་ཅིག་
ཅེས་རཱ་མས་སྨྲས་པ་ན། དྲང་སྲོང་ཆེན་པོ་དེས། ཀྱེ་རཱ་མ། སྔོན་ཚངས་
པར་གྱུར་པ་རྫོགས་ལྡན་གྱི་དུས་སུ་སྐྱེ་དགུ་རྣམས་ལ་རྒྱལ་པོ་མེད་ལ། དེའི་
179



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྔོན་དུ་ནི་ལྷ་རྣམས་ལ་རྒྱལ་པོ་མེད་པས་བརྒྱ་བྱིན་ནི་ལྷ་རྣམས་ཀྱི་རྒྱལ་པོར་
བསྐོས་ཟིན་ཏོ།། དེ་ནས། སྐྱེ་དགུ་རྣམས་ལྷ་ཡི་ལྷ་ཚངས་པའི་དྲུང་དུ།
རྒྱལ་པོ་དོན་དུ་གཉེར་བའི་ཕྱིར་དུ་སོང་སྟེ། ཁྱོད་ཀྱིས་དབང་པོ་བརྒྱ་བྱིན་ནི་
ལྷ་རྣམས་ཀྱི་རྒྱལ་པོའི་གནས་སུ་བཀོད་པ་འདི་ལྟ་བུ་ཉིད་དུ། བདག་ཅག་གི་
ཕྱིར་དུ་ཡང་། གང་དག་མི་ཡི་མཆོག་ཏུ་གྱུར་པ་ཞིག་རྒྱལ་པོར་བསྐོས་ན།
དེ་ལ་མཆོད་ཅིང་། བདག་ཅག་སྡིག་པ་དང་བྲལ་བས་ས་ཆེན་པོར་ཀུན་ཏུ་རྒྱུ་
བར་བྱེད་པ་ཡིན་པས། བདག་ཅག་རྒྱལ་པོ་མེད་པར་མི་གནས་པར་མཆོག་
ཏུ་དམ་བཅས་པ་ལགས་སོ།། ཞེས་སྨྲས་པ་དང་། ལྷ་ཡི་མཆོག་ཚངས་པས།
དབང་པོ་དང་བཅས་པའི་འཇིག་རྟེན་སྐྱོང་བ་རྣམས་བོས་ཏེ། ཁྱེད་ཅག་
ཐམས་ཅད་ཀྱིས་རང་རང་གི་ས་བོན་(ཐིག་ལེའམ་）ལས་ཆ་ཤས་རེ་བྱིན་ཅིག
ཅེས་སྨྲས་པ་དང་། འཇིག་རྟེན་སྐྱོང་བ་ཐམས་ཅད་ཀྱིས་རང་རང་གི་ས་བོན་
ལས་ཆ་ཤས་རེ་དབུལ་ཏོ།། དེའི་ཚེ་ཚངས་པ་ལ་སྤྲིད་པ་(ཧབ་སྦྲིད་)བྱུང་བས་
གང་ལས་གླུ་པ་ཞེས་བྱ་བའི་རྒྱལ་པོ་ཉེ་བར་བྱུང་བ་དང་། ཚངས་པས་རྒྱལ་པོ་
དེ་ལ་འཇིག་རྟེན་སྐྱོང་བ་རྣམས་ཀྱིས་དབུལ་བའི་ཐིག་ལེ་རྣམས་ཀྱི་ཆ་ཤས་
ཐམས་ཅད་ཡོངས་སུ་འཇུག་པར་བྱས་སོ།། དེ་ན་ཚངས་པས་གླུ་པ་ནི་སྐྱེ་དགུ་
རྣམས་ལ་དབང་བསྒྱུར་པའི་མི་ཡི་དབང་པོའི་གཟུགས་སུ་བྱས་ཏེ། ལྷ་ཡི་
དབང་པོས་བྱིན་པའི་ཐིག་ལེའི་སྟོབས་ཀྱིས་ས་ཆེན་པོ་དབང་བྱེད་ལ། ཆུ་
ལྷའི་ས་བོན་གྱི་ཆ་ཤས་ལས་ནི་སྐྱེ་དགུ་རྣམས་ཀྱི་ལུས་རྒྱས་པར་བྱེད་ཅིང་།
ལུས་ངན་གྱི་ས་བོན་ལས་ནི་ནོར་གྱི་བདག་པོ་དང་། འཆི་བདག་གི་ས་བོན་གྱི་
ཆ་ཤས་ནི་ལས་ཉེས་པ་ཅན་ལ་ཆད་པ་གཅོད་པར་བྱེད་དོ།། ཀྱེ་ར་གླུའི་བདག་
180



༄༅།།ཨུཏྟརའི་ཀཎྜ།
པོ། ཁྱོད་ཀྱང་རྒྱལ་པོར་གྱུར་པའི་རྒྱུས་ཁྱོད་ལ་འཇིག་རྟེན་སྐྱོང་བ་རྣམས་ཀྱི་
ས་བོན་ཕུན་སུམ་ཚོགས་པ་ཡོད་པས། དེའི་ཕྱིར། ཀྱེ་གཙོ་བོ། ཁྱོད་
ཀྱིས་རང་གི་ལྷ་ཡི་དབང་པོའི་ས་བོན་གྱི་ནུས་པའི་ཆ་ལས་བདག་ཡོངས་སུ་
བཟུང་བའི་ཕྱིར་དུ། རྒྱུན་འདི་ཟུངས་ཤིག་དང་། ཁྱོད་བདེ་ལེགས་སུ་
འགྱུར་རོ།། ཞེས་སྨྲས་པ་དང་། རཱ་མས་ཐུབ་པ་བདག་ཉིད་ཆེན་པོ་དེས་
བྱིན་པའི་རྒྱན་ཉི་མ་དང་མཚུངས་པའི་འོད་ཅན། རབ་ཏུ་བཀྲ་བ་ལྷ་ཡི་རྒྱན་
མཆོག་དེ་བླངས་ནས། དེ་ཇི་ལྟར་རྙེད་པའི་ཚུལ་འདྲི་བར་བརྩམས་ཏེ།
ཀྱེ་གྲགས་ལྡན། མཆོག་ཏུ་ངོ་མཚར་བར་བྱེད་པ་ལྷ་ཡི་རྒྱུན་འདི་ཁྱོད་ལ་ཇི་
ལྟར་རྙེད་པ་འདི་གང་སུ་ཞིག་གིས་ཐོབ་པར་བྱས། ཀྱེ་བྲམ་ཟེ་བདག་རྟབ་
རྟབ་པོར་གྱུར་པའི་དབང་གིས་ཁྱོད་ལ་འདྲི་བར་འདོད་དེ། ལེགས་ལྡན་ཁྱོད་
ནི་ངོ་མཚར་དུ་གྱུར་པ་མཆོག་རྣམས་ཀྱི་གཏེར་ཡིན་པས་སོ།། ཉི་མའི་རིགས་
ཀྱི་རྒྱན་དེས་དེ་ལྟར་དྲིས་པ་ན། ཐུབ་པའི་མཆོག་ཨ་ག་པས། ཀྱེ་རཱ་མ།
སྔོན་བསྐལ་པ་བཞིར་གྱུར་པའི་གསུམ་ལྡན་གྱི་བསྐལ་པ་ལ། གནས་སྐབས་ཇི་
ལྟ་བུ་མངོན་པར་བྱུང་བའི་མཐའ་གང་ཡིན་པ་བདག་གིས་བཤད་ཀྱིས་ལེགས་
པར་གསོན་ཅིག །
༧༨.འདི་ནི་སྔོན་བསྐལ་པ་གསུམ་ལྡན་གྱི་གཏམ་ཡིན་ཏེ། ཤིན་ཏུ་
ཡངས་པའི་ནགས་ཚལ་ཞིག་མཆིས་པ། དེའི་ཕྱོགས་རེ་རེར་དཔག་ཚད་
བརྒྱར་ཁྱབ་ཀྱང་། འོན་ཀྱང་ནགས་དེ་ན་རི་དྭགས་དང་། འདབ་ཆགས་
སུ་ཡང་ མ་ མཆིས་ ཏེ། ཀྱེ་ གཉེན་ བཟང་། མི་ མེད་ པའི་ ནགས་ དེར།
མཆོག་ཏུ་དཀའ་བ་སྤྱད་པའི་ཕྱིར་དུ། ཉེ་བར་འཚམས་པའི་གནས་འཚོལ་
181



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཞིང་ཤེས་པའི་སླད་དུ་བདག་དེར་སོང་ནས། ཕྱོགས་ཀུན་ཏུ་འཁོར་ཞིང་ཉུལ་
ཏེ། ནགས་དེ་ནི་བདེ་བ་བསྐྱེད་པའི་རང་བཞིན་དང་ལྡན་པ་ཞིག་མཆིས་ཏེ།
དེ་བདག་གིས་བརྗོད་པར་མི་ནུས་སོ།། དེ་ནི་བདེ་བ་བསྐྱེད་པ། རོ་ཕུན་
སུམ་ཚོགས་པའི་འབྲས་བུ་དང་རྩ་བ་དང་ལྡན་པ། གཟུགས་དང་ཁ་དོག་ཐ་
དད་པའི་ལྗོན་ཤིང་གིས་མཛེས་པར་གྱུར་པ་ཞིག་མཆིས་ཏེ། ནགས་དེའི་
དབུས་ཀྱི་ཆ་ལ་རྫིང་བུ་ཞིག་མཆིས་པ་དེའི་ཞེང་དང་དཀྱུས་ལ་དཔག་ཚད་རེ་རེ་
ཡོད་པ། དེར་ངང་པ་དང་ཀཱ་རཎཱ་ཝ་ལ་སོགས་པའི་ཆུ་བྱས་ཁེངས་ཤིང་།
ངང་པའི་རྒྱལ་པོ་ཁྱོ་ཤུག་དག་གིས་མཛེས་པར་བརྒྱན་པ་ཞིག་གོ། དེར་ནི་
པདྨ་དང་། ཨུཏྤ་ལ་ལས་ཡོངས་སུ་ཁྱབ་པ་ལས། ཚེར་མ་ཅན་གྱི་མིང་ཡང་
མ་མཆིས་ལ། དེ་ཡི་ཆུ་ཡང་མཆོག་དང་རོ་ཞིམ་པ། འཐུང་བ་ན་ཡིད་ཚིམ་
པར་བྱེད་པ། འདམ་རྫབ་དང་བྲལ་བ། རྣམ་པ་ཐམས་ཅད་ནས་དྭངས་
ཤིང་རྙོག་པ་མེད་པ། བྱ་ཡིད་དུ་འོང་བ་མང་པོས་སྒྲ་འབྱིན་པའི་རྫིང་བུ་དེའི་
ངོགས་ཉིད་ནི། ཤིན་ཏུ་ཡངས་ཤིང་ངོ་མཚར་བསྐྱེད་པར་བྱེད་པ། དེ་
བཞིན་དུ་ཕྱོགས་དེ་ན་མཆོག་ཏུ་གཙང་ཞིང་དགེ་བའི་བསྟི་གནས་རྙིང་པ་ཞིག་
མཆིས་མོད་ཀྱང་། དེ་ན་དཀའ་ཐུབ་པ་ནི་མ་མཆིས་སོ།། ཀྱེ་སྐྱེས་བུའི་ཁྱུ་
མཆོག ཁོ་བོས་ནུབ་མོ་དེ་བསྟི་གནས་དེར་གནས་ཏེ། སང་ནངས་པར་
ལངས་ཏེ་ཁྲུས་ཀྱི་བྱ་བ་བྱེད་པར་རྫིང་བུའི་ངོགས་སུ་སོང་བ་ན། དེའི་ཚེ་ཁོ་
བོས། དེར་ ཤི་བའི་རོ་ཞིག་ མཐོང་ སྟེ། དེ་ནི་སྟོབས་ཆེ་ལ་ བཟང་བ།
མཆོག་ཏུ་གཙང་བ། དྲི་མས་མ་གོས་པ་ཞིག་གོ། ཀྱེ་མི་ཡི་བདག་པོ། རོ་
དེ་ནི་ཆུ་ངོགས་སུ་མཛེས་པ་ཕུན་སུམ་ཚོགས་པ་དང་ལྡན་པར་སྣང་ངོ་། ཀྱེ་
182



༄༅།།ཨུཏྟརའི་ཀཎྜ།
རཱ་མ། བདག་གིས་རོ་དེའི་ཡུལ་ལ་ཅུང་ཟད་བརྟགས་ཤིང་དཔྱོད་བཞིན་དུ།
འདི་ཅི་ཞིག་ཅེས་ཡུད་ཙམ་རྫིང་བུ་དེའི་ངོགས་སུ་གནས་པ་ན། དེ་ཉིད་དུ་
སྐད་ཅིག་གཉིས་ཀྱི་ཡུན་ལ་བདག་གིས་ཤིན་ཏུ་ངོ་མཚར་རྨད་དུ་བྱུང་བའི་ཤིང་
རྟ་རྒྱ་ཆེ་བ་ཡིད་ལྟར་མགྱོགས་པའི་ནམ་གྲུ་ཞིག་བབས་པ་མཐོང་ངོ༌།། གྲུ་དེ་
ཡི་ནང་དུ་མཐོ་རིས་སུ་སོང་བ་(དཀའ་ཐུབ་པ་ཤི་བ་དེ་）ཞིག་གནས་ཏེ། དེ་ནི་
མཆོག་ཏུ་གཟུགས་དང་ལང་ཚོ་དང་ལྡན་པ་ཞིག་གོ། དེའི་འཁོར་དུ་ལྷ་ཡི་
རྒྱུན་རྣམས་ཀྱིས་བརྒྱན་པའི་ལྷ་ཡི་བུ་མོ་སྟོང་དག་ཀྱང་གནས་ཏེ། ལ་ལས་ནི་
ཡིད་འཕྲོག་པའི་གླུ་ལེན། ལ་ལ་ནི་སྨྲ་ཏཾ་ག་དང་། སྒྲ་མཉན་དང་། པི་
ཝང་ལ་སོགས་པའི་རོལ་མོ་བརྡུང་ཞིང་ལྷ་ཡི་བུ་མོ་གཞན་མང་པོས་ནི་གར་བྱེད་
དོ།། གཞན་ཡང་། ཇི་ལྟར་མེ་ཏོག་པུཎྜ་རི་ཀ་རྒྱས་པ་དང་འདྲ་བའི་མིག་
དང་ལྡན་པའི་ལྷ་ཡི་བུ་མོ་རྣམས་ཀྱིས་གསེར་ལས་བྱས་པའི་རྒྱན་སྣ་ཚོགས་པས་
བརྒྱན་ཞིང་། ཟླ་བའི་འོད་འཕྲོ་བ་དང་མཚུངས་པའི་རིན་པོ་ཆེའི་རྔ་གཡབ་
ཀྱིས་དེ་ལ་གཡོབ་པར་བྱེད་དོ།། ཀྱེ་ར་གླུའི་བདག་པོ། དེ་ནས་དེ་མ་ཐག་ཏུ།
ཇི་ལྟར་འོད་ཀྱི་ཕྲེང་བ་ཅན་ཉི་མ་རི་རབ་ཀྱི་རྩེ་ནས་བབས་པ་བཞིན། མཐོ་
རིས་སུ་སོང་བའི་སྐྱེས་བུ་དེ་ནམ་གྲུ་ལས་བབས་ཏེ། རོ་དེ་ནི། བདག་གིས་
མཐོང་བཞིན་དུ་དེ་ཉིད་དུ་ཟོས་སོ།། རབ་ཏུ་རྒྱས་ཤིང་མཚག་ཆེ་བའི་ཤ་
འདོད་པ་དང་མཐུན་པར་ཟོས་ཟིན་པ་དང་
། དེ་རྫིང་བུའི་ནང་དུ་ཞུགས་ཏེ་
ལག་པ་དང་གདོང་ཁྲུས་ཏེ་ལུགས་དང་མཐུན་པར་(འདིའི་འཆན་ལ། ཁ་བཤལ་
བ་སྒྲེག་པའམ། དགག་དྲི་འབྱིན་པ་སོགས། རྒྱ་གར་བའི་སྲོལ་ལྟར་བྲིས་འདུག་)བྱས་
ཏེ། མཐོ་རིས་སུ་སོང་བ་དེ། སླར་ནམ་གྲུ་ལ་འཛེགས་པར་བརྩམས་པ་ན།
183



༄༅།།གསར་བསྒྱུར་《རཱ་མ་ཡི་ཎའི་རྟོགས་བརྗོད།》
བདག་གིས་འདི་ལྟར་འདྲི་བར་བརྩམས་ཏེ། ཀྱེ་ལྷ་དང་མཉམ་པ། ཁྱོད་
སུ་ཞིག ཅིའི་སླད་དུ་མི་གཙང་བའི་ཟས་འདི་ལྟ་བུ་ཟ་བར་བྱེད་པ་བདག་ལ་
སྨོས་ཤིག ཀྱེ་ལྷ་དང་མཚུངས་པ། ཁྱོད་འདི་ལྟར་ལྷ་ཡི་གཟུགས་མཛེས་པ་
དང་ལྡན་བཞིན་དུ། མི་གཙང་བ་འདི་ལྟ་བུ་ཟ་བ་ག་ལ་ཞིག འདི་ནི་ངོ་
མཚར་སྐྱེ་བའི་རྒྱུ་ཡིན་པས། དེའི་ཕྱིར། ཁོ་བོ་ནི་འདིའི་དོན་ཇི་ལྟ་བ་ཉིད་
ཤེས་པར་འདོད་ལ། རོ་འདི་ནི་ཁྱོད་ཀྱིས་ཟར་རུང་བར་མི་སེམས་སོ་ཞེས་
སྨྲས་སོ།། ཀྱེ་མི་ཡི་བདག་པོ། གང་གི་ཚེ་བདག་གིས་ཡ་མཚན་དང་བཅས་
ཏེ་ངག་སྙན་པོས་དྲིས་པ་དང་། དེས་ཁོ་བོས་ཚིག་ཐོས་ནས་ཇི་ལྟར་དུ་གྱུར་པ་
ཐམས་ཅད་ཁོ་བོས་མདུན་དུ་སྨྲས་སོ།།
༧༩. ཀྱེ་ར་ གླུའི་གཉེན། ཁོ་བོས་ ཡི་ག་མཛེས་ པ་ དང༌ ལྡན་ པའི་
གཏམ་སྨྲས་པ་དེ་ཐོས་ནས། མཐོ་རིས་སུ་སོང་བས་ལྷ་ཡི་བུ་དེས་ལག་པ་ཐལ་
མོ་སྦྱར་ཏེ། ལན་དུ་སྨྲས་པ། ཁྱོད་ཀྱིས་གང་ཞིག་འདྲི་བར་བྱ་བ་ནི།
སྔོན་བདག་བདེ་བ་དང་སྡུག་བསྔལ་ལས་འགོང་བར་དཀའ་བའི་ཚུལ་ཞིག་མྱོང་
ཟིན་ པ་ ལགས་ པས། གསོན་ ཅིག་ དང་། རྒྱུ་ མཚན་ སྨྲ་ བར་ བགྱིའོ།།
སྔོན་འདས་པའི་དུས་ན། རྒྱལ་པོ་སུ་དེ་ཝ(ལྷ་བཟང་)ཞེས་བྱ་བ། བི་
དནྡྷའི་ཡུལ་གྱི་རྒྱལ་པོར་གྱུར་པ་དེ་ནི། བདག་གི་ཕ་ཡིན་ལ། དེས་ཕ་རོལ་
གནོན་པ་ནི་འཇིག་རྟེན་གསུམ་དུ་རྣམ་པར་གྲགས་སོ།། ཀྱེ་བྲམ་ཟེ། དེ་ལ་
ཆུང་མ་གཉིས་མཆིས་པ་ལས་བུ་གཉིས་ཤིག་བཙས་ཏེ། ཕུ་བོ་ནི་ང་ཉིད་ཡིན་
ལ། བདག་གི་སྤུན་ཆུང་བ་ནུ་བོའི་མིང་ལ་ནི་སུ་རཱ་ཐ་སྟེ་ཤིང་རྟ་བཟང་པོ་
ལགས་སོ།། གང་གི་ཚེ། བདག་གི་ཕ་མཐོ་རིས་སུ་སོང་བ་ན། གྲོང་ཁྱེར་
184



༄༅།།ཨུཏྟརའི་ཀཎྜ།
ན་གནས་པ་རྣམས་ཀྱིས་བདག་རྒྱལ་པོའི་གནས་སུ་དབང་བསྐུར་ཏོ།། ཀྱེ་
བརྟུལ་ཞུགས་བཟང་པོ།། བདག་གིས་དེ་ལྟར་དུ་སྐྱེ་དགུ་རྣམས་ལོ་སྟོང་
འདས་ཀྱི་བར་དུ་བསྐྱངས་པ་ལས། ཀྱེ་གཉིས་སྐྱེས་ཀྱི་མཆོག དུས་ནམ་ .
ཞིག་ན་བདག་གིས་རང་གི་ཚེ་ཇི་ཙམ་དུ་འཚོ་བའི་ལྟས་(རྟགས་དང་མཚན་མ་)
ཤིག་མཐོང་ བས། འཆི་ བའི་ ཞག་（འཆི་ བའི་ དུས་） སྙིང་ ལ་ བཞག་ནས།
ནགས་སུ་བསྐྱོད་པར་བྱས་སོ།། དེའི་ཚེ་བདག་བགྲོད་དཀའ་བའི་ནགས་འདི་
ཉིད་དུ་འོངས་ཏེ། གང་དུ་རི་དྭགས་དང་བྱའི་ཚོགས་ཀྱིས་དབེན་པའི་རྫིང་
བུ་ཡིད་དུ་འོང་བ་འདི་ཉིད་དང་ཉེ་བའི་ངོགས་སུ་དཀའ་ཐུབ་ལ་གནས་སོ།།
དེ་ལྟར་ བདག་ གིས་ནུ་བོ་ ཤིང་རྟ་ བཟང་པོ་ རྒྱལ་ སྲིད་ལ་དབང་བསྐུར་ཏེ།
རང་ཉིད་རྫིང་བུ་འདིའི་དྲུང་དུ་ཉེ་བར་འོངས་ནས། དུས་རིང་པོའི་བར་དུ་
དཀའ་ཐུབ་བྱས་སོ།། ཡངས་ཤིང་ཆེ་བའི་ནགས་ཚལ་འདིར་ལོ་སྟོང་ཕྲག་
གསུམ་གྱི་བར་དུ་མཆོག་ཏུ་བྱ་དཀའ་བའི་དཀའ་ཐུབ་སྤྱད་དེ། མཆོག་ཏུ་
དམ་པ་ཚངས་པའི་འཇིག་རྟེན་གྱི་གནས་ཐོབ་པར་གྱུར་ཏོ།། ཀྱེ་གཉིས་སྐྱེས་
ཀྱི་མཆོག དེ་ ལྟར་ བདག་ ཚངས་ པའི་ འཇིག་ རྟེན་ དུ་ སྐྱེས་ མོད་ ཀྱང་།
བཀྲེས་པ་དང་སྐོམ་པས་བདག་རབ་ཏུ་མནར་ཏེ། དབང་པོའི་མཐུ་ཉམས་
པར་གྱུར་པ་ན། ས་གསུམ་གྱི་མེས་པོ་མཆོག་ཏུ་གྱུར་པ་ཚངས་པ་ལ་བདག་
གིས་ཀྱེ་བཅོམ་ལྡན་ཚངས་པའི་འཇིག་རྟེན་ནི་བཀྲེས་པ་དང་སྐོམ་པ་ལས་བྲལ་
བ་ཉིད་ཡིན་ན། འོན་ཀྱང་། འདིར་བཀྲེས་པ་དང་སྐོམ་པས་བདག་གི་
རྗེས་ལ་བསྙེགས་པ་མི་གཏོང་བས། འདི་བདག་གིས་ལས་ཅི་ཞིག་བགྱིས་པའི་
རྣམ་སྨིན་ལགས། ཀྱེ་མེས་པོ། བདག་གི་བཟའ་བ་གང་ལགས་པ་དེ་
185



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བདག་ལ་གསུངས་ཤིག ཅེས་སྨྲས་པ་ཚངས་པ་ཐོས་ཏེ། བདག་ལ། ཀྱེ་
ལྷ་བཟང་པོ། ཁྱོད་འཆི་བའི་འཇིག་རྟེན་(མི་ཡུལ་)དུ་སོང་ལ། རང་གིས་
ལུས་རོ་མཆོག་ཏུ་ཞིམ་པ་དེ་ལས། ཉིན་རེ་བཞིན་ཟ་དགོས་ཏེ། དེ་ནི་ཁྱོད་
ཀྱི་ཟས་ཡིན་ནོ།། གཞན་དུ་ན། ཁྱོད་ཀྱིས་ལུས་རྒྱས་པར་བྱ་བའི་ཕྱིར་
དཀའ་ཐུབ་སྤྱད་པ་ལས། གཏོང་བའི་བློས་སྦྱིན་པའི་རང་བཞིན་ཅན་གྱི་ས་
བོན་མ་བཏབ་པས། ལོངས་སྤྱོད་ཀྱི་དངོས་པོ་ཅི་ཡང་འཐོབ་པར་མི་འགྱུར་
ཏེ། ཁྱོད་ཀྱིས་ནི་དཀའ་ཐུབ་ཁོ་ན་སྤྱད་པ་ལས་གཞན་ནམ་དུ་ཡང་། ལྷ་
རྣམས་དང་། ཕ་མེས་རྣམས་དང་། མགྲོན་པོ་རྣམས་ལ་སྦྱིན་པ་ཅུང་ཟད་
ཀྱང་བྱིན་པ་མ་མཐོང་བས། དེའི་ཕྱིར། ཚངས་པའི་འཇིག་རྟེན་དུ་འོངས་
ཀྱང་བཀྲེས་པ་དང་སྐོམ་པ་མནར་བཞིན་པ་སྟེ། དེ་བས། ཟས་རྣམ་པ་སྣ་
ཚོགས་པས་ལེགས་པར་རྒྱས་པར་བྱས་པའི་ཁྱོད་ཀྱི་ལུས་མཆོག་ཏུ་གྱུར་པ་བདུད་
རྩིའི་རོ་དང་ལྡན་པ་དེ་ཉིད་ཁྱོད་ཀྱི་ཟས་ཡིན་པས་དེས་ཁྱོད་ཀྱི་བཀྲེས་པ་དང་།
སྐོམ་པ་སེལ་བར་འགྱུར་རོ།། ཀྱེ་ཤྭ་ཏ་(དཀར་པོ་དཀའ་ཐུབ་པ་དེའི་མིང་)ནམ་
ཞིག་ན་ནགས་དེར། གཞན་གྱིས་གདུལ་དཀའ་དྲང་སྲོང་ཆེན་པོ་ཨ་ག་སྐྱ་
འོང་བར་འགྱུར་བས། དེའི་ཚེ་ཁྱོད་ཉོན་མོངས་པ་འདི་ལས་རྣམ་པར་ཐར་
བར་འགྱུར་ཏེ། བཞིན་བཟང་། དྲང་སྲོང་དེ་ནི་ལྷ་རྣམས་ཀྱང་སྒྲོལ་བའི་
ནུས་པ་དང་ལྡན་པ་ཡིན་པས། ཇི་ལྟར་བཀྲེས་པ་དང་སྐོམ་པས་ཉེན་པ་ཁྱོད་
ལྟ་བུ་སྒྲོལ་བར་བྱེད་པ་ཅིས་མི་ནུས་ཞེས་གསུངས་སོ།། ཀྱེ་གཉིས་སྐྱེས་མཆོག་
ལྷ་ཡི་ལྷ་ལེགས་ལྡན་ཚངས་པ་ལས་ཉན་ཏེ། རང་གི་ལུས་མི་གཙང་བ་ཟས་སུ་
བཟུང་ངོ་།། ཀྱེ་བྲམ་ཟེ། ལོ་མང་པོར་བདག་གིས་འདི་ལ་ལོངས་སྤྱད་ཀྱང་
186



༄༅།།ཨུཏྟརའི་ཀཎྜ།
ཟད་པར་མ་གྱུར་པར་བདག་ཡོངས་སུ་ཚིམ་པ་ཐོབ་པར་བྱས་སོ།། ཀྱེ་ཐུབ་པ།
ད་ནི་བུམ་པ་ལས་སྐྱེས་པའི་དྲང་སྲོང་ཁྱོད་(དྲང་སྲོང་ཨ་ག་སྩའི་མིང་)ལས་གཞན་
པའི་གཉིས་སྐྱེས་སུ་ཡང་ནགས་འདིར་འོང་མི་ནུས་པས། བདག་རབ་ཏུ་ཉོན་
མོངས་པ་(ཚིག་འདི། ངལ་བ་དང་སྡུག་བསྔལ་དང་གདུང་བ་ལ། སྐབས་ཐོབ་ཏུ་
བསྒྱུར་མཛད་པའང་སྣང་)འདི་ལས་རྣམ་པར་ཐར་བར་མཛོད་ཅིག ཀྱེ་གཉིས་
སྐྱེས་ཀྱི་མཆོག ཀྱེ་གཉེན་བཟང་། ཁྱོད་ཀྱིས་བདག་ཡོངས་སུ་བསྒྲལ་བའི་
ཕྱིར་(ཏ་ར་ཎ་ཐིཏཱ་རཿ སྒྲོལ་བ་སྒྲོལ་མ་ཏཱ་ར་ཎ་ཨཏྨ་མ་བསྒྲལ་བའི་དོན་དུའམ་ཕྱིར་དུ་)རྒྱན་འདི་
རབ་ཏུ་བཟུང་བའི་བཀའ་དྲིན་སྩོལ་ཅིག ཀྱེ་ཚངས་པའི་དྲང་སྲོང་ཆེན་པོ།
ལྷ་ཡི་རྒྱན་འདི་ལས་གསེར་དང་། ནོར་དང་། གོས་དང་། བཟའ་བ་
དང་། ལོངས་སྤྱོད་གཞན་སྣ་ཚོགས་ པའི་ཕུང་པོ་འབྱུང་བར་འགྱུར་རོ།།
ཀྱེ་ཐུབ་པ་མཆོག རྒྱན་འདི་དང་བཅས་པའི་འདོད་པའི་ལོངས་སྤྱོད་གཞན་
རྣམས་ཀྱང་དབུལ་བར་བགྱི་ཡི། ཀྱེ་བཅོམ་ལྡན། བདག་ཉེ་བར་སྒྲོལ་བའི་
བཀའ་དྲིན་སྩོལ་ཅིག ཅེས་མཐོ་རིས་སུ་སོང་བའི་རྒྱལ་པོ་ཤཱི་ཏ་སྡུག་བསྔལ་
གྱིས་ནོན་པའི་གཏམ་ཐོས་ནས་དེ་ཡོངས་སུ་སྒྲོལ་བའི་ཕྱིར་དུ་རྒྱུན་མཆོག་ཏུ་
གྱུར་པ་ཉིད་ལེན་པ་ན། དེ་ཉིད་དུ་རྒྱལ་པོའི་དྲང་སྲོང་ཤྭ་ཏའི་སྔོན་གྱི་ལུས་
(རོ་)མི་སྣང་བར་གྱུར་ཅིང་། དེའི་ལུས་ཡལ་བར་འགྱུར་པ་ན་རྒྱལ་པོའི་དྲང་
སྲོང་ཤྭ་ཏ་མཆོག་ཏུ་དགའ་བ་དང་སྤྲོ་བ་ཡོངས་སུ་འཕེལ་ཏེ། བདེ་བའི་རང་
བཞིན་ཚངས་པའི་འཇིག་རྟེན་དུ་སོང་བར་གྱུར་ཏོ།། ཀྱེ་ཉི་མའི་རིགས་ཅན།
དབང་པོ་དང་མཚུངས་པའི་གཟི་ལྡན་རྒྱལ་པོ་ཤཱི་ཏ་བཀྲེས་པ་དང་སྐོམ་པ་སེལ་
བའི་ཚུལ་སྔོན་དུ་སྨྲས་པ་དེ་ཉིད་ཀྱི་རྒྱུས། ངོ་མཚར་བ་སྟོན་པར་བྱེད་པའི་ལྷ་
187



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད་》
ཡི་རྒྱན་འདི་བདག་ལ་བྱིན་ཏོ།།
༨༠. དེ་ལྟར། དྲང་སྲོང་རི་བྱིའམ་བུམ་སྐྱེས་ལས་ཤིན་ཏུ་ངོ་མཚར་
བའི་གཏམ་ཐོས་ཏེ། ར་ གླུའི་བདག་པོ་ཡིད་ལྷག་པར་མགུ་ཞིང་། ཡ
མཚན་དུ་གྱུར་ནས། དེ་ལ་སླར་འདྲི་བར་བརྩམས་པ། ཀྱེ་ལེགས་ལྡན།
གང་འཇིགས་སུ་རུང་བའི་ནགས་འདིར། བི་ད་རྦའི་རྒྱལ་པོ་ཤྭ་ཏས་དཀའ་
ཐུབ་སྤྱད་ལ། ཅིའི་ཕྱིར་རི་དྭགས་དང་འདབ་ཆགས་ཀྱི་ཚོགས་ཀྱིས་སྟོང་པར་
གྱུར། ཅེས་རཱ་མས་རྟབ་རྟབ་པོར་དྲིས་པ་ན། མཆོག་ཏུ་གཟི་བྱིན་དང་
ལྡན་པ་དེས་འདི་ལྟར་དུ་སྨྲ་བར་བརྩམས་ཏེ། ཀྱེ་རཱ་མ་སྔོན་གྱི་དུས་རྫོགས་
ལྡན་གྱི་བསྐལ་པ་ལ། རྒྱལ་པོ་དབྱུག་པ་འཛིན་པ། མ་ནུའི་བུ་མཆོག་ཏུ་
གྱུར་པ་བུ་རམ་ཤིང་པ་ཞེས་བྱ་བ་རང་གི་རིགས་དགའ་བར་བྱེད་པ་ཞིག་བྱུང་
ངོ༌།། དེས་རང་གི་གྱོས་པོ་དང་། དེ་བཞིན་ཕ་རོལ་གནོན་པའི་བུ་ལ་ས་
ཆེན་འདིའི་རྒྱལ་པོའི་རྒྱལ་སྲིད་ལ་གནས་པར་བྱས་ནས། མ་ནུས། རང་
གི་བུ་ལ། ཁྱོད་ཀྱིས་ས་ཡི་སྟེང་དུ་རྒྱལ་པོའི་རིགས་སྤེལ་བར་བྱོས་ཤིག་ཅེས་
སྨྲས་སོ།། ཀྱེ་རཱ་མ། ཁྱེའུ་བུ་རམ་ཤིང་པས་ཕ་ཡི་མདུན་དུ་དམ་བཅས་པ་
དང་། རྒྱལ་པོ་མ་ནུ་རབ་ཏུ་དགའ་བ་དང་བཅས་པས་སྨྲས་པ། ཀྱེ་བློ་གྲོས་
ཡངས་པ། ད་ནི་ཁྱོད་ཀྱིས་རྒྱལ་པོའི་རིགས་སྤེལ་བར་འགྱུར་བས། ཁོ་བོ་
རབ་ཏུ་དགའ་བར་གྱུར་གྱིས། དེ་བས་ན་ཁྱོད་ཀྱིས་མ་རུངས་པ་རྣམས་ཆད་
པས་གནོན་ལ་སྐྱེ་དགུ་སྲུང་དགོས་ཀྱི། ཉེས་པ་དང་བྲལ་བ་ནི་སུ་ལའང་ཆད་
པ་མ་གཅོད་ཅིག གང་དག་ནོངས་པ་དང་བཅས་པའི་མི་རྣམས་ལ་ཚུལ་དང་
མཐུན་པར་(ཁྲིམས་མཐུན་)ཉེས་པ་བཅད་ནས་རྒྱལ་པོ་མཐོ་རིས་སུ་འགྲོ་བར་
188



༄༅།།ཨུཏྟརའི་ཀཎྜ།
འགྱུར་བས་དེའི་ཕྱིར། ཀྱེ་སྟོབས་པོ་ཆེ། ཡང་དག་པར་འོས་པར་སྦྱར་
བའི་ཆད་པ་ (ཁྲིམས་ལ་སྦྱོར་བ་)དབབ་པའི་ཐབས་ལ་འབད་ན། དེའི་མཐུས་
ཁྱོད་འཇིག་རྟེན་འདིར་མཆོག་ ཏུ་འགྱུར་རོ།། ཞེས་བུ་དེ་ལ་ལེགས་ པར་
བདམས་ནས་རྒྱལ་པོ་མ་ནུ་བསམ་གཏན་ལ་གནས་ནས་སྤྲོ་བ་དང་བཅས་པས་
ཚངས་པའི་འཇིག་རྟེན་དུ་སོང་ངོ་།། དེ་ཚངས་པའི་འཇིག་རྟེན་དུ་སོང་བ་ན།
གཟི་བརྗིད་དཔག་མེད་དང་ལྡན་པའི་གཞོན་ནུ་བུ་རམ་ཤིང་པས། བདག་
གིས་ཚུལ་ཇི་ལྟ་བུས། བུ་མང་པོ་བསྐྱེད་པར་ནུས་སམ་ཞེས་ཡིད་ཁོང་དུ་ཆུད་
དེ་ཆོས་ཀྱི་བདག་ཉིད་ཅན་དེས་མཆོད་སྦྱིན་དང་སྦྱིན་པ་དང་། དཀའ་ཐུབ་
ཀྱི་བྱ་བ་སྣ་ཚོགས་པའི་སྒོ་ནས་བུ་བརྒྱ་བསྐྱེད་པར་བྱས་པ་དེ་ཐམས་ཅད་ལྷ་ཡི་བུ་
དང་མཉམ་པ་ཤ་སྟག་གོ། ཀྱེ་ར་གླུའི་བདག་པོ། བུ་བརྒྱ་པོ་དེ་རྣམས་ཀྱི་ཐ་
ཆུང་ནི་བླུན་ཞིང་། བློ་དང་མི་ལྡན་པ་ཡིན་པས། དེ་རང་གི་ཕུ་བོ་རྣམས་ལ་
བསྙེན་བཀུར་མི་བྱེད་དོ།། དེའི་ཕ་བུ་རམ་ཤིང་པས་འདིའི་ལུས་ལ་ངེས་པར་
ནོངས་པ་ཕོག་པ་ཡིན་ནོ་སྙམ་དུ་བསམ་ནས། དེས་བུ་བླུན་པོ་དེའི་མིང་ལ་
ནོངས་པའམ་ཉེས་པ་ཞེས་བཏགས་སོ།། (དཎཱ་དབྱུག་པ། ཉེས་པ། ཆད་པ།
ནོངས་པ།) ཀྱེ་རཱ་མ། ཀྱེ་ཕ་རོལ་གནོན། བུ་དེ་ལ་འཇིགས་པ་ཅན་གྱི་
ཡུལ་གཞན་མ་མཐོང་བར། རྒྱལ་པོས་དེ་ལ། འབིགས་བྱེད་དང་། ཤི་
ཝ་ལའི་རི་བོའི་དབུས་སུ་རྒྱལ་སྲིད་བྱིན་ཏོ།། ཀྱེ་རཱ་མ། རི་བོ་ཉམས་དགའ་
བས་བསྐོར་བའི་ཕྱོགས་ཀྱི་མཐར། རྒྱལ་པོ་དཎྜ་རྒྱལ་པོར་གྱུར་ཏེ། དེས་
རང་ཉིད་གནས་པའི་ཕྱིར་མཆོག་ཏུ་འགྲན་དུ་མེད་པའི་གྲོང་ཁྱེར་བཏབ་སྟེ།
ཀྱེ་རྒྱལ་པོ། དེས་གྲོང་ཁྱེར་དེ་ལ་སྦྲང་རྩི་ ཅན་ཞེས་བཏགས། མཆོག་གི་
189



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བརྟུལ་ཞུགས་སྐྱོང་བ་པོ་སློབ་དཔོན་ཤུ་ཀྲ་མདུན་ན་འདོན་དུ་བསྐོས་སོ།། དེ་
ལྟར། མཐོ་རིས་སུ་ནི་ལྷ་ཡི་དབང་པོ་དང་། ས་ཡི་སྟེང་དུ་ནི་རྒྱལ་པོ་དཎྜ་
མདུན་ན་འདོན་དང་ལྷན་ཅིག་ཏུ་གནས་ནས། སྟོབས་དང་ལང་ཚོ་དང་ལྡན་
པའི་མི་རྣམས་ཀྱིས་གང་བའི་ རྒྱལ་སྲིད་སྐྱོང་བར་བརྩམས་སོ།། དེའི་ཚེ།
རྒྱལ་པོའི་མཆོག་ཏུ་གྱུར་པ་མ་ནུའི་བུ་ཚ་དཎྜ་སློབ་དཔོན་ཤུ་ཀྲ་དང་ལྷན་ཅིག་ཏུ་
སྐྱེ་དགུ་སྐྱོང་བར་བྱེད་པ་ནི་མཐོ་རིས་སུ་ལྷ་ཡི་དབང་པོ་བརྒྱ་བྱིན་གྱིས་ལྷ་ཡི་བླ་
མ་ཕུར་བུ་དང་ལྷན་ཅིག་ཏུ་རྒྱལ་སྲིད་སྐྱོང་བ་དང་འདྲ་བར་བྱེད་དོ།། །
༨༡. དྲང་སྲོང་ཆེན་པོ་བུམ་སྐྱེ་ཀྱིས་རཱ་མ་ལ་ དེ་ ཙམ་ དུ་ བཤད་དེ།
སླར་ཡང་ཆ་ཤས་ལྷག་མ་དག་འདི་ལྟར་སྨྲ་བར་བརྩམས་ཏེ། ཀྱེ་ཉི་མའི་
རིགས། དེའི་རྗེས་སུ་རྒྱལ་པོ་དཎྜ་ཡིད་དང་དབང་པོ་སྡོམ་པ་ལ་གནས་ནས།
ལོ་མང་པོའི་བར་ཚེར་མ་མེད་པའི་གནོད་པ་མེད་པ་རྒྱལ་སྲིད་བསྐྱངས་སོ།།
དེ་ནས་ནམ་ཞིག་གི་རྗེས་སུ་རྒྱལ་པོ་དེས་ཡིད་སྤྲོ་བར་བྱེད་པའི་དཔྱིད་ཀྱི་ནག་པ་
ཟླ་བ་ ལ་ སློབ་ དཔོན་ ཤུ་ ཀྲའི་ བསྟི་ གནས་ ཉམས་ དགའ་ བར་ འོངས་ པ་ ན།
དེར་སློབ་དཔོན་ཤུ་ཀྲའི་བུ་མོ་ཨ་ར་ཛ་ཞེས་བྱ་བ་ཐམས་ཅད་ཀྱི་ནང་ན་མཆོག་ཏུ་
གྱུར་པ་བུ་མོ་མཛེས་མ་ཞིག་མཆིས་ཏེ། གང་དེའི་གཟུགས་དང་མཉམ་པ་ནི་
ས་སྟེང་གར་ཡང་མེད་པས། དེ་ནགས་དབེན་པའི་མཐར་རྒྱུ་བ། རྒྱལ་པོ་
དཎྜས་མཐོང་ངོ་།། དེས་དེ་མཐོང་མ་ཐག་ཏུ་བློ་ཡི་མཐུ་ཤིན་ཏུ་དམན་པ་རྒྱལ་
པོ་དཎྜ་འདོད་པའི་ལྷའི་མདའ་གནད་དུ་ཕོག་སྟེ་ (འཁྲིག་པའི་སྲེད་པ་དྲག་པོ་)
དེའི་དྲུང་དུ་སོང་ནས་ཤིན་ཏུ་སྐྲག་པར་གྱུར་པའི་བུ་མོ་དེ་ལ་སྨྲས་པ། ཀྱེ་སྨད་
རྒྱས་མ། ༢ འདིར་ཁྱོད་གང་ནས་འོངས། ཀྱེ་བཟང་མོ། ཁྱོད་སུ་ཞིག་གི་བུ་
190



༄༅།།ཨུཏྟརའི་ཀཎྜ།
མོ་ཡིན། ཀྱེ་བཞིན་མཛེས་མ། ཁོ་བོ་ལ་ནི་ལུས་མེད་ཀྱི་མདས་བསྣུན་ཏེ་
དེའི་ཕྱིར་ཁྱོད་ལ་འདྲི་བར་འདོད་དོ།། ཞེས་རྨོངས་པའི་མྱོས་པའི་འདོད་
ལྡན་གྱི་རྒྱལ་པོ་དེས་དྲིས་པ་དང་། དྲང་སྲོང་བྷི་གུའི་བུ་མོ་དུལ་བ་ལྡན་པས་
ལན་དུ་འདི་ལྟར་སྨྲས་པ། ཀྱེ་རྒྱལ་པོའི་དབང་པོ། ཁྱོད་ཀྱིས་ཤེས་དགོས་
ཏེ། བདག་ནི་ལྷ་རྣམས་ལ་དགེ་བའི་ལས་བྱེད་པ་སློབ་དཔོན་ཤུ་ཀྲའི་སྒྱུག་
མོའི་བུ་མོ་ལགས་ཤིང་ཁོ་མོའི་མིང་ལ་ཨ་ར་ཛ་(རྡུལ་མེད་མའམ་དྲི་བྲལ་མ་）ཞེས་
བྱ་སྟེ། བསྟི་གནས་འདི་ཉིད་དུ་གནས་པ་ལགས་སོ།། རྒྱལ་པོ་ཆེན་པོ།
ཁྱོད་ཀྱིས་བདག་ལ་སྟོབས་ཀྱིས་རེག་པར་མ་བྱེད་ཅིག བདག་ནི་རང་གི་ཕའི་
དབང་དུ་གྱུར་ཏེ་གནས་པའི་བུ་མོ་གཞོན་མ་ཡིན་ པས། རྒྱལ་པོ་ཆེན་པོ།
བདག་གི་ཕ་ནི་ཁྱོད་ཀྱི་བླ་མ་ཡིན་ལ། ཁྱོད་ནི་བདག་ཉིད་ཆེན་པོ་དེ་ཡི་སློབ་
མ་ཡིན་ནོ།། ཀྱེ་མི་ཡི་མཆོག དེ་ནི་དཀའ་ཐུབ་པ་ཆེན་ པོ་ཡིན་པས།
གལ་ཏེ། དེ་ཁྲོས་ན་ནི། ཁྱོད་རྣམ་པར་ལྟུང་བ་ཆེན་པོའི་གནས་སུ་བཀོད་
པར་འགྱུར་རོ།། གལ་ཏེ། ཁྱོད་བདག་ལས་དོན་གཞན་དུ་འཐོབ་པར་
འདོད་ན། (ཁྱོད་ཀྱི་ཆུང་མར་འདོད་ན་)ཆོས་ལ་བརྟེན་པའི་ཡང་དག་ལྟ་བའི་
ལམ་ལ་ཞུགས་ཏེ། གཟི་བྱིན་དང་ལྡན་པའི་བདག་གི་ཕ་ལས་མཆོག་ལོངས་
ཤིག དེ་ལས་གཞན་དུ་ནི། འབྲས་བུ་འཇིགས་སུ་རུང་བ་མྱོང་བར་བྱ་
དགོས་ལ། ཁོ་མོའི་ཡབ་ཀྱིས་ནི་ཁྲོ་བའི་མེས་འཇིག་རྟེན་གསུམ་པོ་བསྲེག་
པར་ནུས་སོ།། དེའི་ཕྱིར་ཀྱེ་ཡན་ལག་མཆོག་དང་ལྡན་པ། ཇི་ལྟར་འདོད་
པས་(རེག་པར་)མི་བྱེད་པར། གལ་ཏེ་འདོད་ན་ཡབ་ལ་གསོལ་ཅིག་དང་།
དེས་ཁོ་མོ་ཁྱོད་ཀྱི་ལག་ཏུ་གཏད་པར་འགྱུར་རོ།། ཞེས་གང་གི་ཚེ་དྲང་སྲོང་གི་
191



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བུ་མོ་ཨ་ར་ཛས་དེ་ལྟར་སྨྲས་པ་ན། རྒྱལ་པོ་དཎྜ་འདོད་པའི་དབང་དུ་གྱུར་
ཅིང་། ཤིན་ཏུ་མྱོས་པ་བཞིན་དུ་གྱུར་ཏེ། ལག་པ་གཉིས་མགོ་བོ་ལ་ཐལ་མོ་
སྦྱར་ཏེ། འདི་ལྟར་དུ་སྨྲས་པ། ཀྱེ་མཛེས་མ། བཀའ་དྲིན་མཛོད་ལ་
དུས་འདའ་བར་མ་བྱེད་ཅིག ཀྱེ་མཆོག་ཏུ་བཞིན་མཛེས་མ། ཁྱོད་ཀྱི་ཕྱིར་
དུ་ཁོ་བོའི་སྲོག་ཆད་པ་ལ་ཉེ་བར་འགྱུར་བས་ན། ཁྱོད་བདག་ལ་ཐོབ་ན་
(ཁྱོད་ལ་འདོད་ པས་ དགའ་མགུར་ སྤྱོད་ པ་ ཐོབ་ ན་） ཁོ་ བོ་ གསོད་ཀྱང་ རུང་ ལ།།
གཞན་དུ་ན་ཤིན་ཏུ་མི་བཟད་པའི་སྡིག་པ་ཐོབ་ཀྱང་བླ་ཡི་(སེམས་ཁྲལ་མེད་ཅེས་)
ཀྱེ་སྐྲག་ལྡན་མ།(སེམས་ཆུང་མ་བྷི་རུ་) ཁོ་བོ་ནི་ཁྱོད་ལ་གུས་པ་དང་བཅས་པ་ཡིན་
ཏེ། ཤིན་ཏུ་ཡིད་འཁྲུགས་པར་གྱུར་པ་བདག་ནི་ཁྱོད་ཀྱི་བྲན་དུ་བདག་གིར་
བྱོས་ཤིག ཅེས་སྨྲས་ཏེ་སྟོབས་དང་ལྡན་པ་དེས། བློ་གུའི་བུ་མོ་དེ་ལ་ལག་
གཉིས་ཀྱིས་འཁྱུད་པ་ན། དེས་དེ་ལས་གྲོལ་བའི་སླད་དུ་གཡོ་བར་བྱས་ཀྱང་།
རྒྱལ་པོ་དེས་རང་གི་ཇི་ལྟར་འདོད་པ་ལྟར་འཁྲིག་པས་ལོག་པར་གཡེམ་པར་
བྱས་སོ།། དེ་ནས་བུ་མོ་དེ་ཤིན་ཏུ་ཉམ་ང་ཞིང་འཇིགས་པ་ཆེན་པོས་མགོན་
མེད་དུ་བྱས་ཏེ། རྒྱལ་པོ་དཎྜ་མྱུར་བ་ཉིད་དུ་མཛེས་པའི་གྲོང་སྦྲང་རྩིའི་
མཐའ་ཅན་དུ་ཡོང་བར་གྱུར་ལ། བུ་མོ་ཨ་ར་ཛཱ་ཡང་འཇིགས་ཤིང་སྐྲག་པས་
ངུ་བཞིན་དུ་བསྟི་གནས་དང་མི་རིང་བ་ན། རང་གི་ཕ་ལྷ་དང་མཉམ་པ་དེ་
འོང་བ་ལ་སྒུག་ཅིང་གནས་སོ།།
༨༢.དེ་ནས་ཡུད་ཙམ་ན། གཟི་བརྗིད་མཐའ་ཡས་པའི་ལྷ་ཡི་དྲང་
སྲོང་དེས། རང་གི་སློབ་མ་ལས་བུ་མོ་རྡུལ་མེད་པ་ཨ་ར་ཛ་ཇི་ལྟར་གྱུར་པ་
ཐོས་ནས། དེ་བཀྲེས་བཞིན་དུའང་སློབ་མའི་ཚོགས་ཀྱིས་བསྐོར་ཏེ་རང་གི་
192



༄༅།།ཨུཏྟརའི་ཀཎྜ།
བསྟི་གནས་སུ་འོངས་པ་ན། བུ་མོ་ཨ་ར་ཛ་སྡུག་བསྔལ་བས་ངུ་བཞིན་དུ།
དེའི་ལུས་ཐལ་བས་སྦག་པ་ནི། ཇི་ལྟར་སྔ་དྲོའི་དུས་སུ་ཟླ་བ་སྒྲ་གཅན་གྱིས་
བཟུང་སྟེ། མཛེས་པའི་འོད་དང་བྲལ་བ་བཞིན་དུ་མཐོང་ནས། དེ་ཁྲོ་
བས་ཀུན་ ཏུ་འཁྲུག་ ཅིང་། བཀྲེས་ པས་ཀྱང་ ལྷག་ པར་ གདུང་བས་ཁྲོ་བ་
འབར་ཏེ། འཇིག་རྟེན་གསུམ་པོ་བསྲེག་པ་ལ་མངོན་དུ་ཕྱོགས་པ་བཞིན་དུ།
རང་གི་སློབ་མ་རྣམས་ལ་སྨྲས་པ། ལྟོས་ཤིག ཚུལ་མ་ཡིན་གྱི་རང་བཞིན་
ཅན། ཕྱིན་ཅི་ལོག་ཏུ་གྱུར་པ་རྒྱལ་པོ་དཎྜས་ཁོ་བོ་ཁོང་འཁྲུགས་པར་བྱས་
པས་ན། མེ་ལྕེ་དང་འདྲ་བའི་(དམོད་པ་)འཇིགས་པས་རྣམ་པར་ལྟུང་བའི་
གནས་སུ་འགོད་པར་བགྱིའོ།། བློ་གྲོས་ངན་པ་གདུག་པའི་བདག་ཉིད་ཅན་
རྒྱལ་པོ་དེ་ནི་རྣམ་པར་ཉམས་པར་བྱེད་པའི་དུས་ལ་བབས་པས། རྒྱལ་པོ་
འཁོར་དང་བཅས་པ་རབ་ཏུ་འབར་བའི་མེས་ཚིག་བཞིན་དུ་ཚ་ཞིང་བསྲེག་ཅིང་
འབར་བའི་མེ་ཡི་ཟས་སུ་བྱེད་པར་འགྱུར་ལ། བློ་གྲོས་ངན་པ་གང་དེས་སྡིག་
པ་མི་བཟད་པ་གང་བྱས་པ་དེའི་སྡིག་པའི་ལས་ཀྱི་འབྲས་བུ་ངེས་པར་དུ་མྱོང་
བར་འགྱུར་རོ།། སྡིག་པའི་ལས་ལ་སྤྱོད་པར་བྱེད་པ་རྒྱལ་པོ་བློ་གྲོས་དམན་པ་
དེ་ནི། ཞག་བདུན་ནས་རང་གི་བུ་དང་། དཔུང་དང་། བཞོན་པའི་
ཚོགས་དང་བཅས་པ་ཉམས་པར་འགྱུར་ཏེ། དེ་ལ་ལྷ་ཡི་དབང་པོ་བརྒྱ་བྱིན་
གྱིས་ཤིན་ཏུ་ལྕི་བའི་རྡུལ་གྱི་ཆར་ཕབ་སྟེ། བློ་ངན་རྒྱལ་པོ་འདིའི་ཡུལ་འཁོར་
དཔག་ཚད་ཁྱོན་ཐམས་ཅད་འཇོམས་པར་བྱེད་ཅིང་། གང་དུ་གནས་ཤིང་རྒྱུ་
བའི་སྲོག་ཆགས་དེར་ གནས་ པ་ ཐམས་ ཅད་ཀྱང་། རྡུལ་གྱི་ཆར་ཆེན་པོ་
བབས་ཏེ་ཕྱོགས་ཐམས་ཅད་ནས་མི་སྣང་བར་འགྱུར་རོ།། ཇི་ཙམ་དུ་རྒྱལ་པོ་
193



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
དཎྜ་ལ་དབང་བའི་ཡུལ་ཁམས་སུ་གྱུར་པ། དེ་དག་ཏུ་གནས་ཤིང་རྒྱུ་བ་དང་
མི་རྒྱུ་བའི་སྲོག་ཆགས་ཐམས་ཅད་ཀྱང་ཞག་བདུན་ནས། རྡུལ་གྱི་ཆར་ཆེན་
པོས་མི་སྣང་བར་བྱེད་དོ་ཞེས། དྲང་སྲོང་དེ་ཁྲོ་བས་མིག་དམར་པོར་གྱུར་ཏེ།
བསྟི་གནས་སུ་གནས་པ་རྣམས་ལཕྱི་རོལ་དུ་སོང་ལ་གནས་པར་བྱོས་ཤིག་ཅེས་
སྨྲས་པ་དང་། དེ་རྣམས་ཀྱིས་རྒྱལ་པོ་དཎྜའི་ཡུལ་འཁོར་གྱི་མཚམས་ལས་
བརྒལ་བར་བྱས་ཏེ་གནས་པར་བརྩམས་སོ། དེ་རྣམས་ལ་སྨྲས་ཟིན་པ་དང་
སློབ་དཔོན་ཤུ་ཀྲས་རང་གི་བུ་མོ་ལ། ཀྱེ་རྨོངས་མ། ཁྱོད་ནི་བསྟི་གནས་
འདི་ཉིད་དུ་མཆོག་གི་བདག་ཉིད་(ཁྱབ་འཇུག་）རྩེ་གཅིག་ཏུ་ཡིད་ལ་བྱས་ཏེ་
སྡོད་ཅིག ཀྱེ་རྡུལ་བྲལ་མ། འདི་ན་དཔག་ཚད་གཅིག་ཏུ་ཁྱབ་པའི་རྫིང་
བུ་མཛེས་པ་ཞིག་ཡོད་ཀྱི་དེར་ཁྱོད་སེམས་ལས་མེད་པར་ཡོངས་སུ་ལོངས་སྤྱད་
དེ། སྡིག་པས་རྣམ་པར་ལྟུང་བ་ལས་མ་གྲོལ་གྱི་བར་དུ་འདི་ཉིད་དུ་རབ་ཏུ་
རྟོགས་ཤིག(སྒུགས་ཤིག) སྲོག་ཆགས་གང་དག་ མཚན་མོ་ཁྱོད་ཀྱི་དྲུང་དུ་
གནས་པ་རྣམས་ཀྱང་། ཐལ་བའི་ཆར་གྱིས་ནོན་ཏེ་འཆི་བར་མི་འགྱུར་བས།
ད་ལྟ་ཇི་ལྟ་བ་བཞིན་དུ་གནས་པར་འགྱུར་རོ་ཞེས་སྨྲས་པ་ན། དེས་རང་གི་ཕ་
ཚངས་པའི་དྲང་སྲོང་དེ་དང་རྣམ་པར་འབྲལ་བའི་གཏམ་ཐོས་ཏེ། བྷི་གུའི་
བུ་མོ་དེ་སྡུག་བསྔལ་བར་གྱུར་ཀྱང་། ལེགས་སོ་ཞེས་སྨྲས་སོ།། དེ་ནས་སློབ་
དཔོན་ཤུ་ཀྲ་ཡུལ་ཁམས་གཞན་དུ་འཁོད་པར་བྱས་པ་དང་། རྒྱལ་པོ་ཆད་
པའམ་དཎྜ་དཔུང་གི་ཚོགས་དང་བཅས་པ་ཞག་བདུན་གྱི་ནང་དུ་ཐལ་བར་
བརླགས་ཏེ། ཚངས་པར་སྨྲ་བའི་(བདེན་ཚིག་གྲུབ་པའི་དམོད་པ་)གཏམ་ལས་
བྱུང་བ་བཞིན་དུ། རྒྱལ་པོ་དཎྜ་རྒྱལ་པོའི་འཁོར་དང་དཔུང་དང་། ཞོན་
194



༄༅།།ཨུཏྟརའི་ཀཎྜ།
པའི་ཚོགས་དང་བཅས་པ་ཞག་བདུན་དུ་ཐལ་བའི་རྡུལ་དུ་བརླགས་པར་གྱུར་
མི་ཡི་དབང་པོ་རཱ་མ། རྒྱལ་པོ་དཎྜའམ་ཆད་པའི་ཡུལ་ཁམས་ནི་རི་བོ་
འབིགས་བྱེད་དང་ཤི་ཝ་ལའི་དབུས་ཀྱི་ཆར་ཡོད་མོད་ཀྱང་། དེ་དྲང་སྲོང་གི་
དམོད་པས་གཙེས་པས་ན། དེའི་ཕྱིར། ཀྱེ་རཱ་མ། དེ་ལ་དཎྜ་ཀཱ་ར་ཎ་སྟེ་
ཆད་པ་ ཅན་ ནམ། ཉེས་ པ་ ཅན་ གྱི་ འབྲོག་ དགོན་ དུ་ བཏགས་ པ་ ལ།
གནས་འདི་ཉིད་དུ་དཀའ་ཐུབ་པ་དག་འོངས་ཏེ། སྐྱེ་བོའི་གནས་སུ་གྱུར་ཏོ།།
ཀྱེ་རཱ་མ། ཁྱོད་ཀྱིས་ཇི་ལྟར་དྲིས་པ་ལ་ལན་བཏབ་ཟིན་ཏོ།། ཀྱེ་དཔའ་བོ།
ད་ནི་ཐུན་མཚམས་ཀྱི་ཡང་དག་འཇོག་གི་དུས་འདའ་བར་ཉེ་བས། ཀྱེ་མི་ཡི་
སེང་གེ་ཕྱོགས་ཐམས་ཅད་ནས་དྲང་སྲོང་རྣམས་ཁྲུས་བྱས་ཏེ། ཆུས་གང་བའི་
བུམ་པ་ཐོགས་ནས་ལེགས་ ལྡན་ ཉི་ མ་ ལ་ མཆོད་ པར་བྱེད་དེ། ཀྱེ་རཱ་མ།
ལེགས་ལྡན་ཉི་མ་ནི། མང་དུ་འདུས་ཏེ་ཚངས་པའི་རིག་བྱེད་ཀྱི་མཆོག་
འདོན་པའི་བྲམ་ཟེ་རྣམས་ལས། ཚངས་པའི་རིག་སྔགས་ཉན་ཏེ། དེའི་ངོ་
བོ་ཉིད་ཀྱི་མཆོད་པ་བླངས་ཏེ་ནུབ་ཕྱོགས་སུ་སོང་ཟིན་གྱི། ད་ནི་ཁྱོད་ཀྱང་
བྱོན་ལ་ཁྲུས་དང་ཉེ་རེག་ལ་སོགས་པ་མཛོད་ཅིག་ཅེས་སྨྲས་སོ། །
༨༣. དེ་ནས་ར་མས་དྲང་སྲོང་ལས་གནང་བ་ཐོབ་སྟེ་ཐུན་མཚམས་ཀྱི་
ཡང་དག་འཇོག་གི་ཕྱིར་དུ། ལྷ་མོ་རྣམས་ཀྱིས་བསྟེན་ཅིང་རྣམ་པར་དག་
པའི་རྫིང་བུའི་ངོགས་སུ་སོང་ངོ༌། དེར་ཉེ་རེག་དང་ཐུན་མཚམས་ཀྱི་ཡང་
དག་འཇོག་བྱས་ཏེ། རཱ་མ་སླར་ཡང་། དྲང་སྲོང་བུམ་སྐྱེས་ཀྱི་བསྟི་གནས་
སུ་སོང་བ་དང་། དྲང་སྲོང་དེས་བཟའ་བའི་ཕྱིར་དུ་ཡོན་ཏན་མང་པོ་དང་
195



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལྡན་པའི་ལྡེ་གུ་དང་། རྩ་བ་དང་། ལོ་མ་ལ་སོགས་པ་རྒ་བའི་གནས་བཟློག་
པར་བྱེད་པའི་ལྷ་ཡི་སྨན་དང་། གཙང་ཞིང་གཙང་བའི་འབྲས་ཆན་(འབྲས་
བཙོས་)ལ་སོགས་པའི་ཟས་བསྟབས་སོ།། མི་ཡི་མཆོག་རཱ་མས་བདུད་རྩི་དང་
མཉམ་པ་རོ་མཆོག་དང་ལྡན་པའི་ཟས་ཟོས་ཏེ་རབ་ཏུ་ཚིམས་ཤིང་མགུ་བར་
གྱུར་ནས་དེའི་ནུབ་མོ་ཡོངས་སུ་ཚིམས་པས་དུས་འདའ་བར་བྱས་སོ།། སང་
ནངས་པར་དགྲ་ཀུན་འཇོམས་པར་བྱེད་པ་ར་གླུའི་རིགས་ཅན་དེས། རྒྱུན་
ཆགས་ཀྱི་བྱ་བ་བྱས་ཏེ་དེ་སླར་ལྡོག་པར་འདོད་དེ། དྲང་སྲོང་དེའི་དྲུང་དུ་
སོང་ནས་དེར་རྭ་མས། དྲང་སྲོང་བུམ་སྐྱེས་ལ་ཕྱག་བྱས་ཏེ། ཀྱེ་དྲང་སྲོང་
ཆེན་པོ། ད་ནི་བདག་རང་གི་གྲོང་ཁྱེར་དུ་འགྲོ་བར་བགྱི་ཡིས། བདག་ལ་
རྗེས་སུ་གནང་བའི་བཀའ་དྲིན་མཛོད་ཅིག བདག་ནི། འདི་ཉིད་དུ་
བདག་ཉིད་ཆེན་པོ་ཁྱོད་མཐོང་བ་དོན་དང་ལྡན་ཞིང་། རྗེས་སུ་བཟུང་བར་
གྱུར་པས་ན། སླར་ཡང་། བདག་རང་ཉིད་རྣམ་པར་དག་པ་ཐོབ་པའི་
སླད་དུ། ཁྱོད་ལ་ ལྟ་ བར་ འདོད་ པ་ ཉིད་ ཀྱིས་ འདིར་ འོང་ བར་ བགྱིའོ།།
ཞེས་དྲང་སྲོང་དེས། རཱ་མའི་ཚིག་ངོ་མཚར་བར་བྱེད་པ་ཐོས་ནས། ཆོས་
ཀྱི་མིག་དང༌། དཀའ་ཐུབ་ཀྱི་འབྱོར་བ་དང་ལྡན་པ་དྲང་སྲོང་བུམ་སྐྱེས་
མཆོག་ཏུ་དགའ་བས་སྨྲས་པ། ཀྱེ་རཱ་མ། ཁྱོད་ཀྱིས་སྨྲས་པའི་ཚིག་ཡིད་དུ་
འོང་བ། ཡི་ག་མཛེས་པ་(བརྗོད་བྱ་དང་གདངས་སྙན་པ་) དང་ལྡན་པ་སྟེ།
ངེས་པར་སྲོག་ཆགས་ཐམས་ཅད་དགེ་བར་བྱེད་པ་ནི། ཁྱོད་ཁོ་ན་ཡིན་ནོ།།
ཀྱེ་རཱ་མ། གང་སུ་དག་གིས་ཁྱོད་སྐད་ཅིག་ཙམ་མཐོང་བ་དེ་ནི། རྣམ་པར་
དག་ཅིང་། མཐོ་རིས་ལ་དབང་བ། ལྷ་རྣམས་ཀྱི་མཆོད་འོས་སུ་འགྱུར་ལ།
196



༄༅།།ཨུཏྟརའི་ཀཎྜ།།
འབྱུང་པོ་གཞི་འདིར་(ས་སྟེང་དུ་)གང་སུ་དག་གིས་ཁྱོད་ལ་སྡང་བའི་མིག་གིས་
ལྟ་བར་བྱེད་པ་དེ་དག་ནི། འཆི་བདག་གི་དབྱུག་པས་ཉེན་ཅིང་དམྱལ་བར་
ལྟུང་བར་འགྱུར་རོ།། ར་གླུའི་མཆོག ཁྱོད་ནི། ལུས་ཅན་མ་ལུས་པ་
རྣམ་པར་དག་པ་ཉིད་དུ་བྱེད་པའི་བདག་ཉིད་ཆེན་པོ་ཡིན་པས། གང་སུ་
དག་གིས། ས་སྟེང་དུ་ཁྱོད་ཀྱི་ཚུལ་སྨྲ་བ་དེ་རྣམས་གྲུབ་པ་རྙེད་པར་འགྱུར་བ་
ཡིན་ནོ།། ཀྱེ་རཱ་མ། ཁྱོད་ལམ་དུ་ཉེ་ཞོ་མེད་ཅིང་འཇིགས་པ་མེད་པར་སོང་
ལ། ཆོས་དང་ ལྡན་ པས་ རྒྱལ་ སྲིད་སྐྱོང་བར་བྱ་སྟེ། ཅིའི་ཕྱིར་ཞེ་ན།
འཇིག་རྟེན་ པ་ རྣམས་ ཀྱི་ རྟེན་ མཆོག་ ཏུ་ གྱུར་ པ་ནི། ཁྱོད་ ཉིད་ ཡིན་ནོ།།
ཞེས་ཐུབ་པས་དེ་ལྟར་སྨྲས་པ་དང་། མི་ཡི་དབང་པོ་རཱ་མས། ལག་པ་ཐལ་
མོ་སྦྱར་བ་རབ་ཏུ་བཟུང་ནས།༣༠ བདེན་པ་དང་དུལ་བའི་བདག་ཉིད་ཅན་
གྱི་དྲང་སྲོང་དེ་ལ་ཕྱག་བྱས་སོ།། ཚུལ་འདི་ལྟ་བུས། དྲང་སྲོང་ཨ་ག་སྐྱ་དང་
དཀའ་ཐུབ་ ཀྱི་ འབྱོར་ པ་ དང་ ལྡན་ པ་ རྣམས་ ལ་ མངོན་ པར་ བཏུད་ དེ།
བསྙེངས་པ་མེད་པར་གསེར་གྱིས་བརྒྱན་པའི་མེ་ཏོག་གི་གྲུ་ལ་འཛེགས་པ་ན།
ཇི་ལྟར་ལྷ་རྣམས་ཀྱིས་མིག་སྟོང་ལྡན་པ་ལ་མཆོད་པ་བཞིན་དུ། ཐུབ་པའི་
ཚོགས་དེ་རྣམས་ཀྱིས་ཤིས་པ་བརྗོད་པར་བྱས་སོ།། རཱ་མ་ནི་ནམ་མཁའི་
དབུས་སུ་གསེར་གྱིས་བརྒྱན་པའི་མེ་ཏོག་གི་གྲུ་ལ་ཞོན་ཏེ་ཆར་དུས་ཀྱི་སྤྲིན་
བཟང་ཟླ་བ་དང་ཉེ་བར་རྒྱུ་བ་བཞིན་དུ་སྣང་ངོ་།། དེ་ནས་དེ་ལ་ཕྱོགས་དང་
ཕྱོགས་སུ་བསྙེན་བཀུར་བ་ཐོབ་སྟེ། ཉི་མའི་རིགས་ཅན་དེ་ནི་ཉིན་མོའི་གུང་།
གདུགས་ཀྱི་ཆ་ལ་འཐབ་པ་མེད་པའི་གྲོང་ཁྱེར་གྱི་དབུས་སུ་བབས་ཏེ། རྣམ་
པར་འཕྲུལ་བྱེད་འདོད་པ་བཞིན་དུ་རྒྱུ་བར་བྱེད་པ་པོ་མཛེས་པའི་མེ་ཏོག་གི་
197



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ནམ་གྲུ་དེ་ལ། རཱ་མས་བཀྲ་ཤིས་པར་གྱུར་ཅིག་ཅེས་སྨྲས་ནས་བཏང་ངོ༌།།
དེ་ནས་ར་མས། སྒོ་སྲུང་ལ། ཁྱོད་སོང་ལ་ལཀྵ་མ་ཎ་དང་བྷ་ར་ཏ་ལ་ཁོ་བོ་
འདིར་འོངས་སོ་ཞེས་མྱུར་དུ་སྦྲོན་ཅིག ཅེས་བསྒོས་སོ།།
༨༤.ཉོན་མོངས་དང་བྲལ་བ་རཱ་མའི་ཚིག་ཐོས་ནས། སྒོ་སྲུང་བས་
གཞོན་ནུ་གཉིས་པོ་ལ་སྦྲན་ནས་ར་གླུའི་བདག་པོའི་སྲི་ཞུ་ལ་ཉེ་བར་གནས་པར་
བྱས་སོ།། ལཀྵ་མ་ཎ་དང་། བྷ་ར་ཏ་འོངས་པ་མཐོང་ནས་རཱ་མས་དེ་གཉིས་
ལ་འཁྱུད་ཅིང་འཐམས་ཏེ། ཀྱེ། ཉི་མའི་རིགས་ཅན་དག ཁོ་བོས།
གཉིས་སྐྱེས་ཀྱི་ཚོགས་རྣམས་ཀྱི་ཕྱིར་དུ་མཆོག་ཏུ་བྱ་བ་བྱས་ཟིན་གྱི། ད་ནི་
ཆོས་ཀྱི་ཐེམ་སྐས་ ༥ སུ་གྱུར་པ་རྒྱལ་པོའི་མཆོད་སྤྱིན་(རཱ་ཛ་སཱུ་ཡ་)བྱེད་པར་
འདོད་པས། ངས་ཆོས་ཀྱི་སྐས་ ལ་ བརྟེན་ གཞི་ དེ་ནི་ ཟད་ པ་ མེད་ ཅིང་།
རྣམ་པར་མི་ཉམས་པར་འགྱུར་ལ། ཆོས་འཕེལ་བར་བྱེད་པ་དང་། སྡིག་
པ་རྣམས་འཇོམས་པར་འགྱུར་བས་ན། ཁྱེད་ཅག་གཉིས་པོ་ནི་བདག་རང་
ཉིད་དུ་གྱུར་པ་(ང་དང་ཁྱད་མེད་པ། བདག་གཅིག་པ་)ཡིན་པས། རཱ་ཛ་སྐུ་
ཡ་ཞེས་བྱ་བའི་རྒྱལ་པོའི་མཆོད་སྦྱིན་གྱི་མཆོག་དེ་ནི། ཁྱེད་ཅག་གཉིས་པོ་
ལྷན་ཅིག་ཏུ་བགྱི་བར་འདོད་དེ། ཅིའི་ཕྱིར་ན། དེས་རྒྱལ་པོའི་ཆོས་རྟག་
པའི་རང་བཞིན་དུ་གནས་པར་བྱེད་དོ།། དགྲ་བོ་མ་ལུས་འཇོམས་པར་བྱེད་
པ་རྒྱལ་པོ་མི་ཏྲ་དེ་ཝའམ་མཛའ་བོའི་ལྷ་ཞེས་བྱ་བས་རྒྱལ་པོའི་མཆོད་སྦྱིན་
མཆོག་ཏུ་གྱུར་པ་འདི་ཉིད་བྱས་ཏེ། ཆུ་ལྷའི་གོ་འཕང་ཐོབ་ལ། ཆོས་ལ་
མཁས་པ་སོ་མ་དེ་ཝ་ཏཱ་ཟླ་བའི་ལྷས་ཆོས་དང་ཡོངས་སུ་འབྲེལ་བའི་རྒྱལ་པོའི་
མཆོད་སྦྱིན་བྱས་ཏེ། འཇིག་རྟེན་ཀུན་ཏུ་གྲགས་པར་གྱུར་ཏེ། རྟག་པ་
198



༄༅།ཨུཏྟརའི་ཀཎྜ།
དམ་པའི་(གཡུང་དྲུང་གི་）གནས་ཐོབ་པར་གྱུར་ཏོ།། དེའི་ཕྱིར། དེ་རིང་
ཁྱེད་ཅག་གཉིས་པོ་ཁོ་བོ་དང་ལྷན་ཅིག་འདུག་ལ། ལེགས་པར་རྣམ་པར་
དཔྱད་དེ། འཇིག་རྟེན་འདི་དང་ཕ་རོལ་ཏུ་དགེ་བར་བྱ་བའི་ཕྱིར། ཁོ་བོ་
ལ་གསལ་བར་སྨྲོས་ཤིག ཅེས་ར་གླུའི་བདག་པོ་ལས་མཉན་ཏེ། སྨྲ་བ་ལ་
མཁས་པ་བྷ་ར་ཏས་ལག་གཉིས་ཐལ་མོ་སྦྱར་ཏེ། འདི་ལྟར་དུ་སྨྲས་པ། ཀྱེ་
ལེགས་མཛད། ཀྱེ་ཕ་རོལ་གནོན་པ་སྟོབས་པོ་ཆེ། ཆོས་ཀྱི་མཆོག་ནི་ཁྱོད་
ཉིད་ལ་གནས་ཏེ། ནོར་འཛིན་མ་ལུས་པ་ཁྱོད་ལ་བརྟེན་པ་ནི་གྲགས་པའི་
རང་བཞིན་ཅན་ལགས་ཏེ། ལྷ་རྣམས་ཀྱིས་སྐྱེ་དགུའི་བདག་པོ་ཉིད་འཇིག་
རྟེན་གྱི་མགོན་དུ་སེམས་ལ། བདག་ཅག་རྣམས་དང་ས་གཞི་སྐྱོང་བ་ཐམས་
ཅད་ཀྱིས་ནི་ཁྱོད་ཁོ་ན་འཇིག་རྟེན་མགོན་པོ་བདག་ཉིད་ཆེན་པོ་ཉིད་དུ་སེམས་
ལགས་སོ།། ཀྱེ་ར་གླུའི་བདག་པོ་སྟོབས་པོ་ཆེ། ཁྱོད་ལ་རྒྱལ་པོ་རྣམས་ཀྱིས་
བུས་ཕ་ལ་ལྟ་བ་བཞིན་དུ་སེམས་པར་བྱེད་ལ། ཁྱོད་ཉིད་ས་ཡི་ཁྱོན་ཡོངས་སུ་
རྫོགས་པ་དང་། སྲོག་ཆགས་ཐམས་ཅད་ཀྱི་རྟེན་དུ་གྱུར་པ་ལགས་ན། མི་
ཡི་དབང་པོ། སླར་ཁྱོད་ཀྱིས་གང་དུ་ས་ཡི་དཀྱིལ་འཁོར་གྱི་རྒྱལ་པོའི་རིགས་
མ་ལུས་པ་རྣམ་པར་ཉམས་པར་བྱེད་པའི་མཆོད་སྦྱིན་འདི་ལྟ་བུ་(རཱ་ཛ་སྐུ་ཡ་)ཇི་
ལྟར་མཛད་དུ་རུང༌། ཀྱེ་རྒྱལ་པོ། ས་ཆེན་པོ་འདིར། སྐྱེས་བུས་སྐྱེས་
བུའི་དོན་བྱེད་པ་ལགས་པས། དེ་ཐམས་ཅད་ཁྲོ་བར་གྱུར་ཏེ། མཆོད་
སྦྱིན་གྱི་བྱ་བ་ཡོངས་སུ་ཉམས་པར་འགྱུར་རོ།། ཀྱེ་སྐྱེས་བུ་སེང་གེ། ཀྱེ་ཕ་
རོལ་གནོན་པའི་དཔའ་བོ། ཁྱོད་ཀྱི་ཡོན་ཏན་ལ་བརྟེན་ནས་འཇིག་རྟེན་
ཐམས་ཅད་ཁྱོད་ཀྱི་དབང་དུ་གྱུར་པ་ལགས་པས། ས་ཆེན་པོ་ལ་གནས་པ་
199



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རྣམ་པར་འཇོམས་པར་བྱེད་པ་ནི་ཁྱོད་ཀྱིས་བྱར་མི་རུང་བ་ལགས་སོ།། ཞེས་
དེ་ལྟར་བྷ་ར་ཏའི་ཚིག་བདུད་རྩིའི་རང་བཞིན་ཅན་ཐོས་ནས། རཱ་མ་མཆོག་
ཏུ་གཞལ་དཀའ་བའི་དགའ་བ་ཐོབ་པར་གྱུར་ཏེ། ཀི་ཀེ་ཡིའི་བུ་བྷ་ར་ཏ་ལ་
ལེགས་པར་སྨྲས་ཏེ། ཀྱེ་སྡིག་བྲལ་བྷ་ར་ཏ། དེ་རིང་ཁྱོད་ཀྱི་གཏམ་ཐོས་ཏེ་
ཁོ་བོ་རབ་ཏུ་དགའ་ཞིང་མགུ་བ་ཐོབ་པར་གྱུར་ཏོ།། སྐྱེས་བུ་སེང་གེ། འདི་
ལྟར་ཁྱོད་ཀྱི་ངག་ལས་བྱུང་བའི་གཏམ་འདི་ནི། ས་ཡི་ཁྱོན་མ་ལུས་པ་སྲུང་
ཞིང་སྐྱོང་བ་ལ་ཡང་དག་པར་རྣམ་པར་གནས་པའི་སྨྲ་བ་ཡིན་ནོ།། ཀྱེ་ཆོས་
ཤེས་པ། ཁོ་བོ་ནི་རྒྱལ་པོའི་མཆོད་སྦྱིན་བགྱི་བར་སེམས་མོད་ཀྱང་། ཁྱོད་
ཀྱིས་ལེགས་པར་སྨྲས་པ་འདི་ཐོས་ཏེ། ད་སྟེ། མཆོད་སྦྱིན་དེ་བགྱི་བའི་
བསམ་པ་ཡོངས་སུ་དོར་བར་བྱས་ཟིན་ཏོ།། (ལེགས་སྦྱར་ནང་། བསམ་བློ་
སྒྱུར་བ་རང་འདུག་ཀྱང་། ཚིག་འདི་སྔོན་གྱི་འབྲི་སྲོལ་ལ་མ་བྱུང་བས། མ་བྲིས།)
ཀྱེ་ལཀྵ་མ་ཎའི་སྔོན་སྐྱེས་(བྷ་ར་ཏ་) གང་གིས་འཇིག་རྟེན་ལ་གདུང་བ་འབྱིན་
པར་བྱེད་པའི་བྱ་བ་ནི། བློ་གྲོས་དང་ལྡན་པའི་སྐྱེས་བུས་བྱ་མི་རུང་ལ།
གལ་ཏེ་བྱིས་པས་སྨྲས་པའི་ཚིག་བཟང་པོ་ཐོས་ན། དེ་ཡང་བཟུང་བར་འོས་
པ་ཡིན་པས་ན། དེའི་ཕྱིར། ཀྱེ་སྟོབས་པོ་ཆེ། ཁྱོད་ཀྱིས་ལེགས་པར་
དོན་དང་ལྡན་པར་སྨྲས་པ་རྣམས་ཉན་ཏེ་ཡིད་ལ་བྱས་སོ། །
༨༥. དེ་ལྟར་བདག་ཉིད་ཆེན་པོ་རཱ་མ་དང་བྷ་ར་ཏ་གཏམ་གླེང་བའི་ཚེ།
ལཀྵ་མ་ཎས་དགེ་བའི་ཚིག་འདི་ལྟར་དུ་སྨྲས་པ། ཀྱེ་ར་གླུའི་གཉེན། རྟ་
གཙང་ཞེས་བྱ་བའི་མཆོད་སྦྱིན་ཆེན་པོ་འདི་ནི་སྡིག་པ་ཐམས་ཅད་སྦྱོང་བར་
བྱེད་པ། མཆོག་ཏུ་དག་པ། སྒྲུབ་པར་དཀའ་བ་ལགས་ན། ར་གླུའི་
200



༄༅།།ཨུཏྟརའི་ཀཎྜ།
གཉེན་ཁྱོད་ཀྱིས་འདི་ལ་དགྱེས་པར་མཛོད་ཅིག བདག་ཉིད་ཆེན་པོ་ལྷ་ཡི་
དབང་པོ་ཡུལ་དུ་བྱས་ཏེ། སྔོན་གྱི་བྱུང་བ་འདི་ལྟ་བུ་ཞིག་མཆིས་པ་ནི།
གང་གི་ཚེ་ལྷ་ཡི་དབང་པོ་བརྒྱ་བྱིན་ལ་བྲམ་ཟེ་བསད་པའི་ཉེས་པ་བྱུང་བ་ན།
དེའི་ཚེ་རྟ་གཙང་མཆོད་སྦྱིན་བྱས་ཏེ་བྱང་བར་བྱས་སོ་ཞེས་གྲགས་སོ།། དེ་ནི།
སྔོན་གྱི་དུས་སུ་ལྷ་དང་ལྷ་མིན་མཐུན་པར་གནས་པ་ན། ལྷ་མ་ཡིན་བྲི་ཏྲ་
(མུན་པ། སྤྲིན་དགྲ་ལའང་)ཞེས་བྱ་བ་དེ་ལ་འཇིག་རྟེན་ཐམས་ཅད་ཀྱིས་གུས་
པར་བྱེད་དེ། ལྷ་མ་ཡིན་དེས་ཞེང་དུ་དཔག་ཚད་བརྒྱ་དང་དཔངས་ལ་
དཔག་ཚད་སུམ་བརྒྱའི་གནས་མཐོན་པོ་ནས། དུས་རྟག་ཏུ་འཇིག་རྟེན་
གསུམ་ལ་རྗེས་སུ་བརྩེ་བས་བལྟ་བར་བྱེད་པས། དེ་ནི་ཆོས་ཤེས་པ་བྱས་པ་
གཟོ་བ། བརྟན་ པར་ གནས་ པ་ སྟེ། ཆོས་ཀྱི་བྱ་བ་ ཤེས་ པ་ ཡིན་ པས།
དེས་ས་ཆེན་པོ་ལ་ཆོས་དང་ལྡན་པས་རྒྱལ་སྲིད་བྱས་ཏེ། དེའི་དུས་སུ་ས་གཞི་
ཐམས་ཅད་འདོད་པ་འཇོ་བ། མེ་ཏོག་དང་། འབྲས་བུ་དང་། རྩ་བ་
དང་བཅས་ན་བཅུད་དང་ལྡན་པར་གྱུར་ལ། ལྷ་མ་ཡིན་དྲྀ་ཏྲས་རྒྱལ་སྲིད་
བྱེད་པའི་ཚེ། ཡུལ་ཁམས་ཀུན་ཏུ་མ་རྨོས་མ་བཏབ་པའི་ལོ་ཏོག་ཕུན་སུམ་
ཚོགས་པ་ལ་ཐམས་ཅད་ཀྱིས་ལོངས་སྤྱོད་པར་བྱེད་དོ།།
ནམ་ཞིག་ན། ལྷ་མ་ཡིན་དེས་སེམས་འདི་ལྟར་བསྐྱེད་དེ། བདག་
ནི་དཀའ་ཐུབ་ལ་གནས་པར་བགྱི་ཡིས། དཀའ་ཐུབ་ནི་དགེ་བའི་མཆོག་སྟེ།
དེ་ལས་ གཞན་ དུ་ ནི་ རྨོངས་ པའི་བདེ་བ་ ཙམ་ དུའོ་ སྙམ་ དུ་ བསམས་ནས།
རང་གི་བུ་ཐུ་བོ་སྦྲང་རྩིའི་དབང་ཕྱུག་རྒྱལ་པོར་བསྐོས་ཏེ། རང་ཉིད་དཀའ་
ཐུབ་དྲག་པོ་ ལ་ གནས་ པས་ ལྷ་རྣམས་ གདུང་བས་མནར་བར་བརྩམས སོ།།
201



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
དེ་དཀའ་ཐུབ་ལ་གནས་པའི་རྒྱུས་ལྷ་ཡི་དབང་པོ་སྡུག་བསྔལ་བས་ཁྱབ་འཇུག་
གི་དྲུང་དུ་སོང་སྟེ། ཀྱེ་སྟོབས་པོ་ཆེ། ལྷ་མ་ཡིན་བྲྀ་ཏྲ་དཀའ་ཐུབ་ལ་གནས་
ཏེ་འཇིག་རྟེན་ཐམས་ཅད་ལ་རྣམ་པར་རྒྱལ་ཏེ་ཆོས་ལྡན་ལྷ་མ་ཡིན་འདི་སྟོབས་
དང་ལྡན་པར་འགྱུར་བས། ད་ནི་བདག་གིས་དེ་དབང་དུ་བྱ་མི་ནུས་སོ།།
ཀྱེ་ལྷ་ཡི་དབང་ཕྱུག་གལ་ཏེ་འདི་སླར་དཀའ་ཐུབ་ལ་གནས་ན་ཇི་སྲིད་འཇིག་
རྟེན་གསུམ་པོ་གནས་ཀྱི་བར་དུ། ལྷ་ ཐམས་ ཅད་ལྷ་མ་ཡིན་གྱི་དབང་དུ་
འགྱུར་མོད་ཀྱང་། ཁྱོད་ལྷ་མ་ཡིན་དེ་ལ་ཁྲོས་ན་ནི་དེ་སྐད་ཅིག་ཀྱང་འཚོ་བར་
མི་ནུས་པ་ལ། ཁྱོད་ཀྱིས་ནི་ལྷ་མ་ཡིན་དེ་ལ་མཆོག་སྦྱིན་ཏེ་བཏང་སྙོམས་སུ་
འཇོག་གོ། ཀྱེ་ཁྱབ་འཇུག གང་གི་ཚེ་ཁྱོད་ཀྱིས་ལྷ་མ་ཡིན་དེ་ལ་དགའ་
བར་གྱུར་པ་ནས་བཟུང་། འཇིག་རྟེན་ཀུན་ཏུ་རྣམ་པར་ལྷུང་བ་ཐོབ་པར་
བྱས་སོ།། དེའི་ཕྱིར། ཁྱོད་ཀྱིས་ལེགས་པར་དགོངས་ཏེ། འཇིག་རྟེན་
ཐམས་ཅད་ལེགས་པར་ཕན་པ་དང་། སྲུང་བའི་སྒོ་ནས་ཐམས་ཅད་ནད་
མེད་པ་དང་། ཞི་བ་ལ་འགོད་པའི་བཀའ་དྲིན་སྩོལ་ཅིག ཀྱེ་ཁྱབ་འཇུག
ལྷ་ཐམས་ཅད་ཀྱིས་ཁྱོད་ལ་རྩེ་གཅིག་ཏུ་ལྟ་བར་བྱེད་པས། ལྷ་མ་ཡིན་བྲི་ཏྲ་
གསོད་པ་ནི་ཁྱོད་ཀྱི་བགྱི་བ་ལགས་ཏེ་དེ་ལྟར་དུ་མཛད་དེ་ལྷ་རྣམས་ལ་གྲོགས་
མཛོད་ཅིག ཀྱེ་ལེགས་ལྡན། ལྷ་མ་ཡིན་འདི་གཞན་གྱིས་གླགས་མི་རྙེད་ཀྱི།
ཁྱོད་ཀྱིས་ནི་བདག་ཉིད་ཆེན་པོ་རྣམས་ལ་རྟག་ཏུ་གྲོགས་བྱེད་པས། ད་ནི་
བདག་ཅག་རྟེན་མེད་པ་རྣམས་ཀྱི་རྟེན་མཛོད་ཅིག་ཅེས་སྨྲས་སོ།། །
༨༦.དེ་ནས་དགྲ་ཀུན་འཇོམས་པ་རཱ་མས། ལཀྵ་མ་ཎ་ལས་དེ་ལྟར་
ཐོས་ཏེ། ཀྱེ་བརྟུལ་ཞུགས་བཟང་པོ་ཅན། ཁྱོད་ཀྱིས་སླར་ལྷ་མ་ཡིན་བྲི་ཏྲ་
202



： ༄༅།།ཨུཏྟརའི་ཀཎྜ།
ཇི་ལྟར་བཀུམས་ པའི་བྱུང་བའི་ལྷག་མ་སྨྱོས་ཤིག་ཅེས་རཱ་མས་སྨྲས་པ་དང་།
བཙུན་མོ་སུ་མི་ཏྲའི་བུ་ལཀྵ་མ་ཎ་ཡིས་སླར་སྨྲ་བར་བརྩམས་ཏེ། ཀྱེ་གཙོ་བོ།
མིག་སྟོང་ལྡན་པ་ལ་སོགས་པའི་ལྷ་རྣམས་ཀྱིས་དེ་ལྟར་དོན་དུ་གཉེར་བ་ཐོས་
ནས། ཁྱབ་འཇུག་གིས་དབང་པོའི་ཚོགས་དང་བཅས་པ་ལ་སྨྲས་པ། ཀྱེ་
ལྷ་དག ཁྱེད་ཅག་གིས་ཁོ་བོས་བདག་ཉིད་ཆེན་པོ་ལྷ་མ་ཡིན་བྲི་ཏྲ་དང་སྙིང་
གི་གྲོགས་པོ་བྱས་ཟིན་པའི་རྗེས་སུ། ང་ལ་འདི་ལྟར་དོན་དུ་གཉེར་ན།
དེའི་ཕྱིར་ང་ཁྱེད་ཅག་ལ་བརྩེ་བའི་རྒྱུས་ལྷ་མ་ཡིན་ཆེན་པོ་འདི་ནི་མི་གསོད་ཀྱི།
འོན་ཀྱང་། ངེས་པར་ཐམས་ཅད་མཆོག་ཏུ་དགེ་བ་ལ་གནས་པར་བྱ་དགོས་
པས། དེའི་ཕྱིར། ཐབས་བསྟན་པར་བགྱི་ཡི། དེ་ནི་མིག་སྟོང་ལྡན་པས་
གདོན་མི་ཟ་བར་གསོད་ནུས་ཏེ། ངའི་ནུས་པའི་ཆ་གསུམ་ལས། དང་པོ་
ལྷ་ཡི་ལྷ་ཉིད་ལ་འཇུག་པར་བགྱི་ལ། གཉིས་པ་ནི་རྡོ་རྗེ་དང་། གསུམ་པ་ནི་
ས་གཞི་ལ་འཇུག་པར་བྱས་ཏེ་ལྷ་མ་ཡིན་བྲི་ཏྲ་གསོད་ནུས་སོ།། ཞེས་སྨྲས་པ་
དང་། ལྷ་ཡི་ཚོགས་རྣམས་ཀྱིས་ ཁྱབ་འཇུག་ལ། ཀྱེ་ ལྷ་ མིན་ འཇོམས།
རྒྱལ་བར་གྱུར་ཅིག ཀྱེ་བཟང་པོ། བདག་ཅག་གིས་ ལྷ་མ་ཡིན་བྲི་ཏྲ་
གསོད་པའི་རེ་བ་དང་བཅས་པས་སླར་ལྡོག་པར་བགྱི་ཡི། ཁྱོད་ཀྱི་གཟི་བྱིན་
གྱིས་མཐུས་དབང་པོ་རྗེས་སུ་ཟུངས་ཤིག་ཅེས་སྨྲས་སོ།། དེ་ནས་བདག་ཉིད་
ཆེན་པོ་མིག་སྟོང་ལྡན་པ་ལ་སོགས་པའི་ལྷ་རྣམས། གང་དུ་ལྷ་མ་ཡིན་བྲི་ཏྲ་
དཀའ་ཐུབ་སྤྱོད་པའི་འབྲོག་དགོན་གྱི་ནགས་སུ་སོང་བ་ན། དེ་རྣམས་ཀྱིས།
ལྷ་མ་ཡིན་མཆོག་དེ་ནི། རང་གི་གཟི་བརྗིད་ཀྱི་འོད་ཀྱིས་ཕྱོགས་ཐམས་ཅད་
ཁྱབ་པར་གྱུར་ཅིང་། དེའི་མཐུས་འཇིག་རྟེན་གསུམ་པོ་འཇིག་པ་ལ་ཕྱོགས་
203



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཤིང་། ནམ་ མཁའི་ཁྱོན་བསྲེག་པར་འགྱུར་བ་ལྟ་བུ་མཐོང་ནས། ལྷ་
རྣམས་འཇིགས་ཤིང་སྐྲག་སྟེ། ཐབས་ཇི་ལྟ་བུས་འདི་གསོད་པར་ནུས་ལ།
ཕ་རོལ་ལས་རྒྱལ་བ་ཇི་ལྟར་འཐོབ་པར་འགྱུར་སྙམ་དུ་སེམས་པར་གྱུར་པའི་ཚེ།
མིག་སྟོང་ཅན་གྲོང་འཇོམས་ཀྱིས་ལག་པ་གཉིས་ཀྱིས་རྡོ་རྗེ་བཏེགས་ཏེ། ལྷ་
མ་ཡིན་བྲི་ཏྲའི་དཔྲལ་བ་ལ་འཕངས་པ་དང་། དབང་པོའི་རྡོ་རྗེ་ནི་བསྐལ་
པའི་མེ་ལྟར་འཇིགས་སུ་རུང་བའི་འོད་འཕྲོ་ཞིང་། མེ་ལྕེ་ རབ་ ཏུ་འབར་
བཞིན་དུ། ལྷ་མ་ཡི་བྲི་ཏྲའི་མགོ་ལ་ཕོག་པ་དང་། འཇིག་རྟེན་ཐམས་ཅད་
འཇིགས་པ་དང་བཅས་པར་གྱུར་ཏེ། ཀྱེ་གྲགས་ལྡན། རྣམ་སད་ཀྱི་བདག་
པོས་(བརྒྱ་བྱིན་གྱི་མིང་) ལྷ་མ་ཡིན་བྲི་ཏྲ་གསོད་པར་མི་འོས་པ་བསད་པས་
སེམས་ལས་དང་བཅས་པར་གྱུར་ཏེ་འཇིག་རྟེན་གྱི་ཕ་རོལ་དུ་སོང་བ་གྱུར་ཏོ།།
དེ་སོང་བ་ན་བྲམ་ཟེ་བསད་པའི་(སྡིག་པ་ཞིག་གི་མིང་）དེ་མ་ཐག་ཏུ་རྗེས་སུ་
བསྙེགས་ཏེ། དེའི་ཡན་ལག་གི་ཐོག་ཏུ་བབས་ཏེ། ལྷ་ཡི་དབང་པོའི་ཡིད་
སྡུག་བསྔལ་གྱིས་ནོན་པར་གྱུར་པ་ན། དེ་ཚེ་ལྷ་རྣམས་ཀྱི་དགྲ་བོ་བྲི་ཏྲ་བཅོམ་
སྟེ། མེ་ལྷ་ལ་སོགས་པའི་ལྷ་རྣམས་ཀྱིས་འཇིག་རྟེན་དབང་ཕྱུག་ཁྱབ་འཇུག་
ལ་མཆོད་པར་རྩོམ་པ་ན། བརྒྱ་བྱིན་མི་སྣང་ནས། དེ་རྣམས་ཀྱིས་ཁྱབ་
འཇུག་ལ། ཀྱེ་མཆོག་གི་དབང་ཕྱུག ཁྱོད་ནི་འཇིག་རྟེན་ཀུན་གྱི་རྟེན་དུ་
གྱུར་པས་ན། ས་ཡི་ཁྱོན་སྲུང་བའི་ཕྱིར་ཁྱབ་འཇུག་གི་གཟུགས་སུ་སྤྲུལ་ཏེ།
དོན་དུ་ནི་ཁྱོད་ཉིད་ཀྱིས་ལྷ་མ་ཡིན་བྲི་ཏྲ་བསད་མོད་ཀྱང་། བྲམ་ཟེ་བསད་
པས་(སྡིག་པས་ནི་) ལྷ་ཡི་དབང་པོ་ངལ་བར་བྱེད་ན། དེའི་ཕྱིར། ལྷ་ཡི་
མཆོག ཁྱོད་ ཀྱིས་ དེ་ ཡོངས་སུ་ ཐར་ བའི་ ཐབས་ སྟོན་ པར་ མཛོད་ ཅིག
204



༄༅།།ཨུཏྟརའི་ཀཎྜ།
ཅེས་སྨྲས་པ་དང་། ཁྱབ་འཇུག་གིས། དབང་པོས་བདག་ཁོ་ནའི་མཆོད་
སྦྱིན་བྱས་ན། ལྷ་ཡི་རྒྱལ་པོ་རྡོ་རྗེ་འཛིན་པའི་སྡིག་པ་ཁོ་བོས་དག་པར་བགྱི་ཡི།
རྟ་གཙང་གི་མཆོད་སྦྱིན་གྱི་སྒོ་ནས། མཆོད་སྦྱིན་གྱི་བདག་པོས་བདག་བསྙེན་
ཅིང་བཀུར་ན། སྨིན་པ་ལ་དབང་བའི་(འཆི་མེད་མཛོད་བོད་འགྱུར་ལ། སྨིན་
པ་གསོད་ ཅེས་བྱུང་།) བདག་པོ་ནི། ལྷ་ ཡི་ དབང་པོའི་གནས་འཐོབ་ ཅིང་།
འཇིགས་པ་ཐམས་ཅད་དང་བྲལ་བར་འགྱུར་རོ། ཞེས་ལྷ་རྣམས་ཀྱི་མདུན་
དུ་བདུད་རྩིའི་རང་བཞིན་གྱི་ངག་གིས་ཇི་ལྟར་བྱ་བ་བདམས་ནས། ཁྱབ་
འཇུག་རང་ཉིད་ལ་བསྟོད་པའི་དབྱངས་ཉན་བཞིན་དུ། རང་བྱུང་མཆོག་གི་
ཞིང་དུ་སོང་བར་གྱུར་ཏོ།།
༨༧. སྨྲ་ལ་མཁས་པ་ལཀྵ་མ་ཎའི་ཚིག་ཐོས་ནས། གཟི་བྱིན་ཅན་ར་
གླུའི་བདག་པོ་དགོད་བཞིན་དུ་སྨྲས་པ། ཀྱེ་མི་ཡི་མཆོག་ལཀྵ་མ་ཎ། ལྷ་མ་
ཡིན་དྲྀ་ཏྲས་གནས་སྐབས་ཐམས་ཅད་དུ་རཱ་ཛ་སཱུ་ཡའི་༣༦ མཆོད་སྦྱིན་ལས་
འབྲས་བུ་གང་ཐོབ་པ་ནི། ཁྱོད་ཀྱི་ཇི་ལྟར་སྨྲས་པ་དེ་ཁོ་ན་ཉིད་དུ་གྱུར་ཏོ།།
ཀྱེ་བཞིན་བཟང་། དེ་ཡང་འདི་ལྟར་ཐོས་ཏེ། སྔོན་སྐྱེ་དགུའི་བདག་པོ་
ཀརྡ་མ་གྱི་བུ། དཔལ་དང་ལྡན་པ་ཨི་ལཱ་ཞེས་བྱ་བ་བཧྲི་ཀའི་ཡུལ་གྱི་རྒྱལ་པོ་
གྱུར་ཏེ། ཀྱེ་མི་ཡི་སེང་གེ། གྲགས་པ་དང་ལྡན་པའི་རྒྱལ་པོ་དེས། ས་
ཐམས་ཅད་དབང་དུ་བྱས་ཏེ་སྐྱེ་དགུ་རྣམས་བུ་བཞིན་སྐྱོང་བ་ན། དེ་མཆོག་
ཏུ་གཏོང་བ་དང་ལྡན་པའི་ལྷ་དང་། འབྱོར་པ་དང་ལྡན་པའི་ལྷ་མ་ཡིན་དང་།
ཀླུདང་། སྲིན་པོ་དང་། དྲི་ཟ་དང་། གནོད་སྦྱིན་ལ་སོགས་པ་ཐམས་
ཅད་འཇིགས་པར་གྱུར་ནས་རྟག་ཏུ་རྒྱལ་པོ་ཨི་ལཱ་ལ་བསྟོད་ཅིང་མཆོད་པར་
205



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བྱེད། བདག་ཉིད་ཆེན་པོ་དེ་ཁྲོས་ན་ནི། འཇིག་རྟེན་གསུམ་གྱི་སྲོག་
ཆགས་ཐམས་ཅད་སྐྲག་ཅིང་འདར་བར་བྱེད་དོ།། - བཉྩི་ཀའི་རྒྱལ་པོ་ཨི་ལཱ་དེ་
ལྟར་དུ་གྱུར་ཀྱང་། དེ་ཆོས་དང་ལྡན་ཞིང་། བརྩོན་འགྲུས་ལ་གནས་པ་དེ་
བློ་མཆོག་ཏུ་རྒྱ་ཆེ་ཞིང་། བརྟན་པ་དང་ལྡན་པས་གནས་པར་བྱེད་པ་ཡིན་
པས། སྟོབས་དང་ལྡན་པའི་རྒྱལ་པོ་དེ་ནག་པ་ཟླ་བ་ལ་དཔུང་གི་ཚོགས་ཆེན་
པོ་དང་བཅས། མཛེས་པའི་ནགས་སུ་རི་དྭགས་གཤོར་བའི་ཕྱིར་རྒྱུ་བར་བྱེད་
དེ། རི་དྭགས་སྟོང་མང་པོ་བསད་ནའང་ཚིམ་པར་མི་བྱེད་དོ།། ནམ་ཞིག་
དེས་གཅན་གཟན་ སྣ་ ཚོགས་ པ་ བསད་དེ་ སླར་ ཡུལ་ དུ་ ལོག་ པའི་ དུས་ སུ།
ལྷའི་སྡེ་དཔོན་ཆེན་པོ་ཀཱརྟི་ཀེ་ཡ་སྐྱེས་སོ། དེའི་ཚེ་ལྷ་ཡི་དབང་ཕྱུག་དང་རི་ཡི་
རྒྱལ་པོའི་བུ་མོ་（ཨུ་མ་) འཁོར་དང་བཅས་པ་དགའ་བས་རོལ་ཏེ་གནས་ནས།
ཕྱུགས་བདག་དབང་ཕྱུག་བུད་མེད་ཀྱི་གཟུགས་སུ་བྱས་ཏེ་ཨུ་མ་ལ་དགའ་བས་
རྩེ་བར་འདོད་དེ། རི་བོ་ལས་འབབ་པའི་ཆུ་ཡི་ངོགས་སུ་བསྐྱོད་པ་ ལས།
གང་གི་རྒྱལ་མཚན་ལ་ཁྱུ་མཆོག་གི་མཚན་མས་ལེགས་པར་མཛེས་པར་བྱས་པ།
ལེགས་ལྡན་ཨུ་མའི་བདག་པོ་ནི། རང་གི་རང་བུད་མེད་ཀྱི་གཟུགས་སུ་
མངོན་དུ་བྱས་ཏེ། ལྷ་མོ་རི་ཡི་བུ་མོ་དང་དགའ་མགུར་སྤྱོད་པའི་ཕྱིར་དུ།
རི་ལས་འབབ་པའི་ཆུ་རྒྱུན་དང་ཉེ་བར། ཨུ་མ་དང་ལྷན་ཅིག་རྒྱུ་བར་བྱེད་དོ།།
ནགས་དེ་ཡི་ཕྱོགས་དང་ཕྱོགས་སུ་ཕོ་ཡི་མཚན་མ་དང་ལྡན་པའི་སྲོག་ཆགས་
དང་། ལྗོན་ཤིང་གང་དག་མཆིས་པ་དེ་དག་ཐམས་ཅད་མོ་མཚན་དང་ལྡན་
པར་གྱུར་ལ། རྒྱུ་བ་དང་མི་རྒྱུ་བའི་སྲོག་ཆགས་ཀྱི་ཚོགས་མཐའ་དག་བུད་
མེད་ཀྱི་སྐྱེ་བོར་གྱུར་ཏོ།། དེའི་ཚེ་རྒྱལ་པོ་ཀརྡ་མ་གྱི་བུ་ཨི་ལཱ་སྲོག་ཆགས་སྟོང་
206



༄༅།།ཨུཏྟརའི་ཀཎྜ།
ཕྲག་དུ་མ་གསོད་བཞིན་དུ་ཡུལ་དེར་སླེབས་པ་ན། དེས་བྱ་དང་རི་དྭགས་ཀྱི་
ཚོགས་ཐམས་ཅད་བུད་མེད་དུ་གྱུར་པར་རིག་ཅིང་། རང་ཉིད་ཀྱང་དེ་ལྟར་
གྱུར་པ་མཐོང་ནས། དེ་སྡུག་བསྔལ་བར་གྱུར་པ་ན། དེ་ནི་ཨུ་མས་བདག་
པོ་བྱས་པར་སེམས་ཏེ། དེ་སྐྲག་ནས། དེ་མ་ཐག་ཏུ་རྒྱལ་པོ་ཨི་ལཱ་བཞོན་པ་
དཔུང་དང་བཅས་པས། མགྲིན་སྔོན་ཐོར་ཚུགས་ཅན་ལ་སྐྱབས་སུ་བཅས་པ་
ན། མཆོག་གི་དབང་ཕྱུག་ནི་རི་སྐྱེས་མ་དང་ལྷན་ཅིག་ཏུ་གནས་ཏེ། སྐྱེ་
དགུའི་བདག་པོ་ཨི་ལཱ་ལ་གད་མོ་དགོད་བཞིན་དུ། སྨྲས་པ། ཀྱེ་ཚངས་
པའི་དྲང་སྲོང་ཀརྡ་མ་གྱི་བུ། མཆོག་ལོངས་ཤིག ཕོར་འགྱུར་འདོད་པ་མ་
གཏོགས་པའི་ མཆོག་ གཞན་ གང་ འདོད་ པ་ ཐམས་ ཅད་ སྦྱིན་ པར་ བགྱིའོ།།
ཞེས་སྨྲས་ པ་ ན། བུད་ མེད་ ཀྱི་ གཟུགས་ སུ་ གྱུར་ པའི་ རྒྱལ་ པོ་ ཨི་ ལཱས།
ལེགས་ལྡན་བདེ་བྱེད་ཀྱིས་སྐྱེས་པའི་ལུས་ཐོབ་པའི་མཆོག་སྦྱིན་པར་མི་འདོད་པ་
ཤེས་ནས། དེ་དངངས་ཤིང་སྐྲག་ནས། དེས་ལྷ་ཡི་མཆོག་ལྷ་ཆེན་པོ་ལས།
མཆོག་གཞན་བདག་གིར་མ་བྱས་པར། དེ་མྱ་ངན་གྱིས་གདུངས་ཏེ་རྒྱལ་པོ་
དེས། རི་ཡི་རྒྱལ་པོའི་གཞོན་ནུ་མ། ལྷ་མོ་ཨུ་མའི་རྐང་པ་ལ་སྙིང་ཐག་པ་
ནས་གུས་པའི་ཕྱག་བྱས་ཏེ། ཀྱེ་འདོད་པའི་མཆོག་ཐམས་ཅད་སྦྱིན་པའི་
དབང་ཕྱུག་མ། ཁྱོད་ནི་འཇིག་རྟེན་ཐམས་ཅད་ལ་མཆོག་སྩལ་བ་ཡིན་ཏེ།
ཁྱོད་མཐོང་བ་དོན་དང་མི་ལྡན་པར་མི་འགྱུར་བས་ན། ཁྱོད་རང་ཉིད་ཀྱི་
བརྩེ་བས་བདག་ལ་གཟིགས་ཏེ་རྗེས་སུ་བཟུང་བར་མཛོད་ཅིག ཅེས་སྨྲས་པ་
དང༌། ཚངས་པའི་རྒྱལ་པོས་ཨི་ལཱའི་མངོན་འདོད་དྲག་པོ་ཤེས་ཏེ། དྲག་
པོའི་དགའ་མ་རི་སྲས་མས། ལྷ་ཆེན་པོའི་དྲུང་དུ་དགེ་བའི་ཚིག་འདི་ལྟར་
207



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
སྨྲས་པ། ཀྱེ་རྒྱལ་པོ། ཁྱོད་ཕོར་འགྱུར་བའི་མཆོག་གི་ཆ་ཕྱེད་སྦྱིན་པ་པོ་ནི་
ལྷ་ཆེན་པོ་ཡིན་ལ། བུད་མེད་དུ་འགྱུར་བར་འདོད་པའི་མཆོག་སྦྱིན་པ་པོ་ང་
ཉིད་ཡིན་པས། ངས་མཆོག་ཕྱེད་སྦྱིན་པར་བྱ་ཡི། དེ་བདག་གིར་གྱིས་
ཤིག་ཅེས་སྨྲས་པ་དང་། དེས་ལྷ་མོ་ཨུ་མས་མཆོག་བཟང་པོ་སྦྱིན་པ་ཐོས་ནས།
ཡིད་རབ་ཏུ་དྭངས་ཞིང་མཆོག་ཏུ་དགའ་བར་གྱུར་ཏེ། ཀྱེ་ལྷ་མོ། གལ་ཏེ་
ཁྱོད་བདག་ལ་དགྱེས་ན། བདག་ས་ཡི་སྟེང་དུ་ཟླ་བ་གཅིག་བུད་མེད་ཀྱི་
གཟུགས་སུ་གནས་ཤིང་། ཟླ་བ་གཅིག་སྐྱེས་པ་སྟོབས་དང་ལྡན་པར་མཛོད་
ཅིག ཅེས་སྨྲས་ པ་ དང་། རྒྱལ་ པོས་ བསམ་ པའི་ རང་ བཞིན་ ཤེས་ ཏེ།
མཛེས་པའི་བཞིན་རས་དང་ལྡན་པའི་ལྷ་མོ་རི་སྐྱེས་མ་དང་། ཁྱོད་ཀྱིས་སྨྲས་
པ་དེ་དེ་བཞིན་དུ་གྱུར་ཅིག གཞན་ཡང་། རྒྱལ་པོ། ཁྱོད་སྐྱེས་པ་ཕོར་
གྱུར་པ་ན། དེའི་ཚེ་ཁྱོད་བུད་མེད་དུ་གྱུར་པ་མི་དྲན་ཞིང་། བུད་མེད་དུ་
གྱུར་པའི་ཚེ་སྐྱེས་པ་ཕོའི་རང་བཞིན་མི་དྲན་པར་བྱ་བའི་མཆོག་བྱིན་ཏོ།། དེ་
ལྟར་ཀརྡ་མ་གྱི་བུ་གཞོན་ནུ་དེ་ནི། ཟླ་བ་གཅིག་ཕོར་གྱུར་ཅིང་། ཟླ་བ་
གཞན་དེ་ལ་འཇིག་རྟེན་གསུམ་དུ་མཛེས་པའི་བུད་མེད་ཀྱི་གཟུགས་སུ་གནས་
པར་བརྩམས་སོ།།
༨༨. དེ་ནས་བྷ་ར་ཏ་དང་ལཀྵ་མ་ཎས། རཱ་མ་ལས་ཨེ་ལཱའི་སྤྱོད་པ་
དང་འབྲེལ་བའི་གཏམ་རྒྱུད་ཐོས་ནས་ངོ་མཚར་དུ་གྱུར་ཏེ། ལག་གཉིས་ཐལ་
མོ་སྦྱར་ནས། བློ་གྲོས་ཆེན་པོ་རྒྱལ་པོ་ཨི་ལཱ་སྐྱེས་པ་དང་བུད་མེད་ཀྱི་རང་
བཞིན་དུ་གྱུར་པའི་བྱུང་བའི་མཐའ་རྒྱས་པར་མཉན་པར་འདོད་ནས། ཀྱེ་ར་
གླུའི་བདག་པོ། གང་གི་ཚེ་རྒྱལ་པོ་ཨི་ལཱ་བུད་མེད་དུ་གྱུར་པ་ན་བྱ་དཀའ་བའི་
208



༄༅།།ཨུཏྟརའི་ཀཎྜ།
དུས་ཇི་ལྟར་འདའ་བར་བྱས་ལ། ཕོར་གྱུར་བའི་ཚེ་འཚོ་བའི་མཐའ་གང་ལ་
བརྟེན་ཏེ་དུས་འདའ་བར་བྱས། ཞེས་དྲིས་པ་ན། རཱ་མས། དེ་གཉིས་
སྤྲོ་བ་དང་ལྡན་པའི་ཚིག་ཐོས་ནས། རྒྱལ་པོ་ཨི་ལཱའི་བྱུང་བའི་མཐའ་ཇི་ལྟ་བུ་
ཉིད་དུ་གྱུར་པ་དེ་ཉིད་སྨྲ་བར་བརྩམས་ཏེ། དེ་ནས་དེ་མ་ཐག་ཏུ། ཟླ་བ་
དང་པོ་ཁོ་ན་ལ། ཨི་ལཱ་ ༧ ནི་འཇིག་རྟེན་གསུམ་ན་མཛེས་པའི་ན་ཆུང་དུ་
གྱུར་ཏེ་ནགས་སུ་རྒྱུ་བ་ན་དེའི་སྔོན་གྱི་མངག་གཞུག་གི་འཁོར་རྣམས་ཀྱང་བུད་
མེད་དུ་གྱུར་ཏེ། འཇིག་རྟེན་གྱི་མཛེས་མ་པད་མའི་མིག་ཅན་ཨི་ལཱ་ནི་བུད་
མེད་ཀྱི་ འཁོར་ གྱིས་ བསྐོར་ ནས། ལྗོན་ ཤིང་ དང༌། འབབ་ ཆུ་ དང་།
(འདི་རིའམ་བྲག་མཐོན་པོ་ནས་འབབ་པའི་རྒྱུན་ལ་གོ་དགོས།) འཁྲི་ཤིང་གིས་གང་
བའི་ནགས་སུ་མྱུར་དུ་ཞུགས་ཏེ། མཐར་རི་ཡི་ཕྲེང་བས་བསྐོར་བའི་དབུས་
ཀྱི་ཆ་ལ་སོང་བ་ན། ནགས་ཀྱི་མཐར་རི་བོ་དང་མི་རིང་བ་ན་རྫིང་བུ་མཛེས་
པ་བྱ་སྣ་ཚོགས་ཀྱིས་སྐད་འབྱིན་པ་ཞིག་མཆིས་ཏེ། རྫིང་བུ་དེར་ཟླ་བའི་བུ་
རྣམ་སད་དཀའ་ཐུབ་ལ་གནས་པ། ལུས་འོད་འབར་ཞིང་མཛེས་པ་དང་ལྡན་
པ་མཐོང་ངོ༌།། དེ་ནི་ཆུ་ཡི་དབུས་སུ་དཀའ་ཐུབ་དྲག་པོ་ལ་གནས་ཏེ། དེ་
གཞན་གྱིས་དབང་དུ་བྱེད་མི་ནུས་ཤིང་། གྲགས་པ་དང་ལྡན་ཞིང་ལང་ཚོ་
རྒྱས་པ་དེ་ནི་འདོད་པས་མྱོས་བཞིན་དུ་གནས་སོ།། ཀྱེ་ར་གླུའི་གཉེན་དག
དེ་མཐོང་ནས་སྔོན་ཕོར་གྱུར་པའི་ཨི་ལཱ་མོ་ངོ་མཚར་དུ་གྱུར་ཏེ། དེ་བུད་མེད་
རྣམས་དང་ལྷན་ཅིག་ཏུ་ཆུར་ཞུགས་ཏེ། ཆུ་ཡི་གནས་ཐམས་ཅད་འཁྲུགས་
པར་བྱས་སོ།། རྣམ་སད་ཀྱིས་ནི་ཨི་ལཱ་མོ་མཐོང་མ་ཐག་ཏུ་འདོད་པའི་མདའ་
ཡི་འབེན་དུ་གྱུར་ཏེ། རང་ཉིད་ཇི་ལྟར་བུར་གནས་པ་མི་དྲན་པར་ཆུ་ཡི་ནང་
209



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དུ་ཡིད་རྣམ་པར་གཡོ་བར་གྱུར་ཏོ།། ཨི་ལཱ་ནི་འཇིག་རྟེན་གསུམ་ན་ལྷག་པར་
མཛེས་པ་ཡིན་པས་དེ་མཐོང་ནས། རྣམ་སད་དེ་ལ་སྲེད་པར་གྱུར་ཏེ། ཀྱེ་
མ། བུད་མེད་འདི་སུ་ཞིག འདི་ནི་ལུས་མེད་ཀྱི་བུ་མོ་ལས་ཀྱང་ལྷག་པར་
མཛེས་པ་ཡིན་ལ། ངས་ནི་ལྷ་ཡི་བུ་མོ་རྣམས་དང་། ཀླུ་དང་། ལྷ་མིན་
དང་། མཐོ་རིས་ཀྱི་བུ་མོ་རྣམས་ཀྱི་ནང་ནའང་འདི་ལྟ་བུའི་གཟུགས་མཛེས་
པས་བརྒྱན་པ་ནམ་ཡང་མ་མཐོང་བས། གལ་ཏེ། འདི་གཞན་གྱིས་བདག་
ཏུ་བཟུང་བ་ཞིག་མིན་ན་ནི། ངེས་པར་རང་གི་ཆུང་མར་འོས་སོ་སྙམ་ནས།
ཆུ་ནས་ཕྱིར་ཐོན་ཏེ། ངོགས་འགྲམ་དུ་འོངས་སོ།། དེ་ནས་སླར་ བསྟི་
གནས་སུ་སླེབས་པ་དང་། ཆོས་ཀྱི་བདག་ཉིད་ཅན་དེས། མཆོག་ཏུ་མྱོས་
པར་བྱེད་པའི་བུ་མོ་དེ་རྣམས་ལ་བོས་པ་དང་། དེ་རྣམས་འོངས་ནས་དེ་ལ་
ཕྱག་བྱས་སོ།། རྣམ་སད་ཀྱིས། ཀྱེ་དག་འཇིག་རྟེན་ན་ཀུན་དུ་མཛེས་མ་
འདི་སུའི་ཆུང་མ་ཡིན། ཅིའི་སླད་དུ་འདིར་འོངས་པ་བདག་ལ་མྱུར་དུ་སྨོས་
ཤིག ཅེས་ཚིག་འཇམ་ཞིང་སྙན་པར་སྨྲས་པ་ཐོས་ནས། བུད་མེད་དེ་
རྣམས་ཀྱིས་སྙན་པར་སྨྲས་པ། ཀྱེ། འདི་ནི་རྣམ་པ་ཀུན་དུ་བདག་ཅག་ཁོ་
ནའི་བདག་མོ་སྟེ། འདི་བདག་ཏུ་བཟུང་བ་པོ་མ་མཆིས་ལ། བདག་ཅག་
དང་འགྲོགས་ཏེ་འདོད་པ་ཇི་ལྟ་བ་བཞིན་དུ་ནགས་ཀྱི་མཐར་རྒྱུ་བ་ཡིན་ནོ།།
བུད་མེད་དེ་རྣམས་ཀྱིས་གང་སྨྲས་པ་ལས་ཚུལ་དེ་ཉིད་གསལ་བར་གྱུར་ཏེ།
གཉིས་སྐྱེས་རྣམ་སད་ཀྱིས། དགེ་བས་ཡོངས་སུ་སྒྱུར་བའམ་བློས་ཡོངས་སུ་
སྒྱུར་བའོ་ཞེས་བརྟགས་པ་ན། རྒྱལ་པོ་དེ་(ཨི་ལཱ་）ཇི་ལྟ་བུར་དེ་ལྟ་བུའི་ཚུལ་
ཐམས་ཅད་ཤེས་ཏེ། ཐུབ་པའི་མཆོག་རྣམ་སད་ཀྱིས་བུད་མེད་རྣམས་ལ།
210



༄༅།།ཨུཏྟརའི་ཀཎྜ།
ཁྱེད་ཅག་མིའམ་ཅི་ཞེས་བྱ་བར་འགྱུར་ཏེ། རི་བོའི་ངོགས་སུ་གནས་པར་
འགྱུར་གྱི། རི་བོ་འདི་ཉིད་དུ་མྱུར་བར་ཁྱེད་ཅག་གི་ཕྱིར་དུ་གནས་བཅའ་
བར་བྱོས་ལ། ཁྱེད་ཅག་དུས་རྟག་ཏུ་ལོ་མ་དང་། རྩ་བ་དང་། འབྲས་
བུས་འཚོ་བར་བྱེད་ཅིང་། རེ་ཞིག་ན། ཁྱེད་ཅག་ལ་མིའམ་ཅི་ཞེས་བྱ་བའི་
ཁྱོ་བོ་རྙེད་པར་འགྱུར་རོ།། ཞེས་སྨྲས་སོ།། དེ་ལྟར་མིའམ་ཅིར་གྲགས་པའི་
བུད་མེད་དེ་རྣམས་ཀྱིས། ཟླ་བའི་བུ་རྣམ་སད་ལས་ཐོས་ཏེ་རི་བོ་དེར་གནས་
པར་བརྩམས་ཏེ། བུད་མེད་ཀྱི་ཚོགས་མང་དུ་འཕེལ་བར་གྱུར་ཏོ།།
༨༩. དེ་ལྟར་མིའམ་ཅིའི་རིགས་བསྐྱེད་པའི་ཚུལ་ཐོས་ནས། ལཀྵ་
མ་ཎ་དང་། བྷ་ར་ཏས། ཀྱེ་སྐྱེ་བོའི་དབང་ཕྱུག འདི་ནི་ཤིན་ཏུ་ངོ་
མཚར་རོ་ཞེས་སྨྲས་སོ།། དེ་ནས་གྲགས་ལྡན་རཱ་མས། སྐྱེ་དགུའི་བདག་པོ་
ཀརྡ་མ་གྱི་བུ་ཨི་ལཱའི་བྱུང་བ་སླར་ཡང་སྨྲས་ཏེ། མིའམ་ཅིའི་བུད་མེད་དེ་
རྣམས་རིའི་ངོགས་སུ་སོང་བ་དང་། དེ་མཐོང་ནས་ཐུབ་པའི་མཆོག་རྣམ་
སད་ཀྱིས། གཟུགས་ཕུན་སུམ་ཚོགས་པའི་བུད་མེད་དེ་ལ་འཛུམ་དང་བཅས།
ཀྱེ་བཞིན་མཛེས་མ། ང་ནི་ ཟླ་བས་མཆོག་ ཏུ་བརྩེ་བའི་བུ་ཡིན་ཏེ། ཀྱེ་
མཆོག་སྦྱིན་མ། ཁོ་བོ་ལ་རྗེས་སུ་ཆགས་པ་དང་། བརྩེ་བ་དང་བཅས་པས་
ལྟོས་ལ། བདག་གིར་གྱིས་ཤིག ཅེས་རང་གི་སྐྱེ་བོས་དབེན་པའི་གནས་
དེར། དེས་རྣམ་སད་ཀྱིས་སྨྲས་པ་ཐོས་ནས། ཨི་ལཱས་མཆོག་ཏུ་ཡིད་ལ་
འཐད་ཅིང་གཟི་བྱིན་འབར་བ་དེ་ལ་མངོན་པར་སྨྲས་པ། ཀྱེ་བཞིན་བཟང་
ཟ་བའི་བུ། བདག་ནི་འདིར་རང་ཉིད་ཁོ་ནས་ཇི་ལྟར་འདོད་པས་རྒྱུ་བར་
བྱེད་ན། འོན་ཀྱང་དེ་རིང་ནི། ཁོ་མོ་ཁྱོད་ཀྱི་བཀའ་ལ་གནས་པར་བགྱི་ཡི།
211



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཇི་ལྟར་འདོད་པ་གསུངས་ལ། དེ་ལྟ་ཉིད་དུ་མཛོད་ཅིག་ཅེས། སྨྲས་པ་
དང་། ཨི་ལཱའི་ཚིག་ངོ་མཚར་ཅན་ཐོས་ནས་འདོད་པ་དང་ལྡན་པ་ཟླ་བའི་བུ་
རབ་ཏུ་སྤྲོ་བས་དེ་དང་ལྷན་ཅིག་དགའ་མགུར་སྤྱོད་པར་བརྩམས་སོ།། ཡིད་
འཕྲོག་པར་བྱེད་པའི་གདོང་ཅན་ཨི་ལཱ་དང་ལྷན་ཅིག་དགའ་བས་རོལ་བཞིན་དུ་
འདོད་ལྡན་ཟླ་བའི་བུ་རྣམ་སད་ཀྱིས་ས་གའི་ཟླ་བ་སྐད་ཅིག་གི་ཡུན་དང་འདྲ་
བར་འདའ་བར་བྱས་སོ།། ཟླ་བ་གཅིག་འདས་པ་དང་། ཉ་གང་བའི་ཟླ་
བའི་གདོང་ཅན་སྐྱེ་དགུའི་བདག་པོ་ཨི་ལཱ་རང་གི་མལ་ནས་གཉིད་སད་པ་ན།
དེས་ཟླ་བའི་བུ་དྲང་སྲོང་རྣམ་སད་ནི། ཆུའི་ནང་དུ་དཔུང་པ་གཉིས་གྱེན་དུ་
བསྒྲེངས་ཏེ་ལུས་བསྲངས་ཏེ་དཀའ་ཐུབ་བྱེད་པ་མཐོང་ནས་རྒྱལ་པོའི་དྲང་སྲོང་
ཨི་ལཱ་རང་ཉིད་བུད་མེད་ཀྱི་གནས་ཐོབ་པ་དྲན་པར་མ་གྱུར་པས། དེས་ཟླ་བ་
ལས་སྐྱེས་པའི་རྣམ་སད་ལ། ཀྱེ་ལེགས་ལྡན། བདག་ནི་རང་གི་དཔུང་
དང་བཅས་པ་བགྲོད་དཀའ་བའི་རི་བོ་འདིར་འོངས་པ་ལ། འདིར་རང་གི་
དཔུང་མ་ མཐོང་ན་ དཔུང་ གི་ ཚོགས་ གང་དུ་སོང་། ཞེས་ དྲིས་ པ་ དང་།
རྣམ་སད་ཀྱིས་དེ་ཚིག་སྙན་པས་དབུགས་ཕྱུང་སྟེ་ལེགས་པར་སྨྲས་པ། རྒྱལ་
པོ་ཆེན་པོ། ཁྱོད་ཀྱི་མངག་གཞུག་དང་དཔུང་རྣམས་ནི་སེར་བས་བརྡུངས་ཏེ་
ཤི་བར་གྱུར་ལ། ཁྱོད་ནི་ཆར་རླུང་དྲག་པོས་འཇིགས་ཏེ་བསྟི་གནས་འདི་
ཉིད་དུ་འོངས་ནས་གཟིམས་པ་ལགས་པས། ཁྱོད་རང་གི་བརྟན་པ་ལ་གནས་
པར་མཛོད་ལ། དགེ་ལེགས་སུ་གྱུར་ ཅིག ད་དུང་ཡང་འདི་ཉིད་དུ་
འཇིགས་པ་དང་། སེམས་ལས་མེད་པར་རྩ་བ་དང་འབྲས་བུ་ལ་སྤྱོད་བཞིན་
དུ། བདེ་བ་ལ་ཡོངས་སུ་རེག་པས་གནས་པར་མཛོད་ཅིག ཅེས་ཟླ་བའི་
212



༄༅།།ཨུཏྟརའི་ཀཎྜ།
བུ་རྣམ་སད་ལས། དབུགས་འབྱིན་པ་ཐོབ་ཀྱང་། བློ་གྲོས་དང་ལྡན་པའི་
རྒྱལ་པོ་ཨི་ལཱ་ནི། རང་གི་འཁོར་ཉམས་ཉེས་པས་ཤིན་ཏུ་སྡུག་བསྔལ་བར་
གྱུར་ནས། ཀྱེ་བྲམ་ཟེ། ཁོ་བོ་རང་གི་འཁོར་དང་བྲལ་བར་གྱུར་ཀྱང་སླ་ཡི།
རྒྱལ་སྲིད་དང་བྲལ་བར་མི་བགྱི་ཡི། གནང་བ་སྩོལ་ ཅིག ཀྱེ་བྲམ་ཟེ།
བདག་གི་གྱོས་པོ་ཆོས་ཀྱི་གྲགས་པ་དང་ལྡན་པ། ཤ་ཤ་བིརྗེ(རི་བོང་ཐིག་ལེ་)
ཞེས་བྱ་བ་ཞིག་ཡོད་དེ། དེ་བདག་གིས་རྒྱལ་སྲིད་ལ་དབང་བསྐུར་ནས་དེས་
ཁོ་བོའི་རྒྱལ་སྲིད་སྐྱོང་བར་འགྱུར་ལ། སྐྱེ་གཟི་བརྗིད་ཆེན་པོ། ཁོ་བོའི་
ཡུལ་ན་རང་གི་ཆུང་མ་དང་བུ་ཡང་མཆིས་ལ། དེ་དག་བདེ་བ་ལ་གནས་
བཞིན་དུ་བདག་གིས་ཡལ་བར་དོར་ནས། བདག་འདི་ཉིད་དུ་གནས་པར་མི་
སྤྲོ་ཡི། ཅི་ཞིག་ལྟར་ཡང་རུང་སྟེ། མི་ཤིས་པའི་ཚིག་མ་སྨྲ་ཞིག་(འབྲལ་བའི་
གཏམ་)ཅེས་རྒྱལ་པོ་ཨི་ལཱས་སྨྲས་པ་ན། རྣམ་སད་ཀྱིས་སླར་ཡང་མཆོག་ཏུ་ངོ་
མཚར་བསྐྱེད་པའི་གཏམ་འདི་ལྟར་སྨྲས་པ། རྒྱལ་པོ་ཆེན་པོ། ཁྱོད་སྤྲོ་བ་
དང་བཅས་ཏེ་འདིར་གནས་པ་བདག་གིར་བྱ་དགོས་ཏེ། ཀྱེ་ཀརྡ་མ་གྱི་བུ་
སྟོབས་པོ་ཆེ། འདི་ལྟར་ཀུན་ཏུ་གདུང་བར་བྱ་མི་དགོས་སོ།། གང་དུ་
འདིར་ཁྱོད་ལོ་གཅིག་ཏུ་གནས་ན། དེ་ནས་ཁོ་བོས་ཁྱོད་ལ་ཕན་པ་སྒྲུབ་པར་
བགྱིའོ།། ཞེས་དགེ་བའི་ལས་ཅན་རྣམ་སད་ཀྱི་ཚིག་ཐོས་པ་དང་། བདེན་
པར་སྨྲ་བ་དེས་ཇི་ལྟར་སྨྲས་པ་བཞིན་དུ། རྒྱལ་པོ་ཨི་ལཱ་དེ་ཉིད་དུ་གནས་པར་
ཁས་བླངས་སོ། དེ་ནས་ཡང་སླར་ ཟླ་བ་གཅིག་བུད་མེད་དུ་གྱུར་ནས།
རྣམ་སད་དང་ལྷན་ཅིག་ཏུ་དགའ་བས་རོལ་ཞིང་། སླར་ཟླ་བ་གཅིག་ཕོར་
གྱུར་པའི་དུས་སུ་ཆོས་ལ་རྩེ་གཅིག་ཏུ་བྱས་ཏེ་གནས་པར་བྱེད་དོ།། དེ་ནས་ཟླ་
213



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བ་དགུ་པ་ལ་མཛེས་མ་ཨི་ལཱ་ལ་ཟླ་བ་ལས་སྐྱེས་པའི་རྣམ་སད་ཀྱི་བུ་གཟི་བརྗིད་
དང་། སྟོབས་དང་ལྡན་པ་ཞིག་སྐྱེས་པ་ལ། པུ་རཱུ་ར་ཝ་ཞེས་མིང་བཏགས་
སོ།། བུ་དེའི་སྟོབས་དང་ཡན་ལག་མཛེས་པ་ནི་རྣམ་ སད་རང་ཉིད་དང༌
མཉམ་པའི་རྒྱུས། མཛེས་མ་ཨི་ལཱས་བུ་དེ་ཕ་ཡི་ལག་ཏུ་གཏད་དོ།། ཇི་སྲིད་
ལོ་གཅིག་ཡོངས་སུ་མ་རྫོགས་པ་དེ་སྲིད་དུ་རྒྱལ་པོ་ཨི་ལཱ་ཕོར་གྱུར་པའི་ཚེ་ན་ནི།
རང་གི་ཡིད་སྡོམ་པར་བྱེད་ཅིང་། རྣམ་སད་དང་ལྷན་ཅིག་ཆོས་དང་ལྡན་
པའི་གཏམ་གྱིས་དུས་འདའ་བར་བྱེད་དོ།། ཟླ་གཅིག་ཕོ་དང་ཟླ་རེ་མོར་གྱུར་
པའི།། མི་བདག་ཨེ་ལཱ་ཟླ་བ་བརྒྱད་པའི་དུས།། ཕོ་ཡི་ལུས་ཅན་གསུས་པོ་ཆེ་
ཞིག་གམ། ནུ་སྟུག་མངལ་གྱིས་ལྕི་བའི་སྦྲུམ་མའམ། བསྐལ་བཟང་རྫོགས་
ལྡན་དུས་སུ་བདེ་བྱེད་ཀྱི།། སྙིང་སྡུག་ཨུ་མས་རྒྱལ་པོ་ཨི་ལཱ་ལ།། མཆོག་རབ་
བྱིན་པར་དད་པ་མ་སྐྱེས་ཀྱང་།། འདི་འདྲའི་དྲང་སྲོང་རྒན་པོའི་གཏམ་རེ་
སྙན།། ཞེས་པ་ནི་བར་སྐབས་ཀྱི་ཚིགས་སུ་བཅད་པའོ།།
༩༠. དེ་ལྟར་རཱ་མས། རྒྱལ་པོ་པུ་རཱུ་ར་ཝ་སྐྱེས་པའི་གཏམ་ངོ་མཚར་
ཅན་སྨྲས་པ་དང་། གྲགས་པ་དང་ལྡན་པ་ལཀྵ་མ་ཎ་དང་བྷ་ར་ཏས་སླར་དྲིས་
པ། ཀྱེ་མི་ཡི་མཆོག ཨི་ལཱས་ཟླ་བའི་བུ་རྣམ་སད་ཀྱི་དྲུང་དུ་ལོ་གཅིག་
གནས་པའི་རྗེས་སུ་དེས་ཅི་ཞིག་བྱས་པ་དེ་ཁོ་ན་ཉིད་གསལ་བར་གསུངས་ཤིག
ཅེས་སྤུན་གཉིས་པོ་སྙན་པའི་ཚིག་གིས་དྲིས་པ་ཐོས་ནས། དཔལ་དགའ་བྱེད་
རཱ་མས། སྐྱེ་དགུའི་བདག་པོའི་བུ་ཨི་ལཱ་ ཇི་ལྟར་གྱུར་ པའི་ཚུལ་སྨྲ་བར་
བརྩམས་སོ།། དཔའ་བོ་ཆེན་པོ་ཨི་ལཱ་ཟླ་བ་གཅིག་གི་ཕྱིར་ཕོའི་རང་བཞིན་
ཐོབ་པར་གྱུར་པ་ན། གྲགས་པ་དང་ལྡན་ཞིང་མཆོག་ཏུ་བློ་དང་ལྡན་པ་རྣམ་
214



༄༅།།ཨུཏྟརའི་ཀཎྜ།
སད་ཀྱིས། ཡངས་པའི་བློ་གྲོས་ཅན་བདག་ཉིད་ཆེན་པོའི་འདུས་པ་གདན་
དྲངས་ཏེ། དྲང་སྲོང་པྲྀ་གུའི་བུ་ཐུབ་པ་ཙྩ་ཝ་ན་དང་། ཨ་རིཊ་ནེ་མི་དང་།
པྲ་མོ་ད་ན་དང་། མོ་ད་ཀ་ར་དང་། ཐུབ་པ་ངན་སྤོང་ཡང་མགྲོན་དུ་བོས་
སོ།། དེ་རྣམས་མགྲོན་དུ་བོས་ཏེ་སྨྲ་བའི་རིག་པ་ལ་མཁས་ཤིང་། དེ་ཁོ་ན་
ཉིད་ཀྱི་དོན་ཤེས་པ་རྣམ་སད་ཀྱིས། བརྟན་པས་ཡིད་རྩེ་གཅིག་ཏུ་གནས་
པའི་གྲོགས་བཟང་པོ་རྣམས་ལ་སྨྲས་པ། དཔུང་སྟོབས་ཆེན་པོ་རྒྱལ་པོ་ཨི་ལཱ་
ནི། སྐྱེ་དགུའི་བདག་པོ་ཀརྡ་མ་གྱི་བུ་སྟེ། འདིའི་གནས་སྐབས་ཇི་ལྟར་
གྱུར་པ་ནི། ཁྱེད་ ཅག་གིས་ཤེས་ཀྱི། འདི་བདེ་ལེགས་སུ་འགྱུར་བའི་
ཐབས་སྟོན་ཅིག ཅེས་དེར་འདུས་པ་རྣམས་ལ་ཚུལ་དེ་ལྟ་བུར་གླེང་བར་བྱེད་
ཅིང་གནས་པ་ན། བསྟི་གནས་དེར་གཟི་བྱིན་ཅན་སྐྱེ་དགུའི་བདག་པོ་ཀརྡ་
མ་བྲམ་ཟེའི་ཚོགས་དང་བཅས་པ་འོངས་པར་གྱུར་ཏོ།། དེ་དང་ལྷན་ཅིག་ཏུ་
དྲང་སྲོང་པུ་ལ་སྟ་དང་། ཀྲ་ཏུ་དང་བཊ་ཀཱ་ར་དང་ཨོ་ཀ་ར་ཡང་སླེབས་སོ།།
དེ་དག་ ཕན་ཚུན་འཕྲད་ པས་ རབ་ ཏུ་ དགའ་ བ་ དང་ ལྡན་ པར་ གྱུར་ ནས།
ཐམས་ཅད་ཀྱིས་བཏྨ་ཀའི་ཡུལ་གྱི་རྒྱལ་པོ་ཨི་ལཱ་ལ་ཕན་པའི་བསམ་པས་བློ་གྲོས་
སྣ་ཚོགས་ཀྱིས་འདུན་པ་སྟོན་པ་ན། དེའི་ཚེ། ཨི་ལཱའི་ཕ་ཀརྡ་མ་གྱིས་རང་
གི་བུའི་སླད་དུ་མཆོག་ཏུ་དགེ་བའི་གཏམ་སྨྲས་པ། ཀྱེ་བྲམ་ཟེའི་ཚོགས་དག
ཁྱེད་ཅག་གིས་རྒྱལ་པོ་འདིའི་ཕྱིར་དུ་དགེ་ལེགས་སུ་བྱེད་པའི་ཚིག་འདི་དག་
ཉོན་ཅིག ལེགས་ལྡན་ཁྱུ་མཆོག་གི་རྒྱལ་མཚན་ཅན་ལས་གཞན་སུས་ཀྱང་
ནད་འདི་ཞི་བར་བྱེད་པའི་སྨན་པ་མེད་ལ། ལྷ་ཆེན་པོ་དེ་མཉེས་པར་བྱེད་པ་
ལ། རྟ་གཙང་གི་མཆོད་སྦྱིན་ལས་གཞན་པའི་མཆོད་སྦྱིན་གཞན་མེད་པས།
215



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དེའི་ཕྱིར། བདག་ཅག་རྣམ་གྱིས་ཨི་ལཱ་ལ་ཕན་འདོགས་པའི་ཕྱིར། བྱ་
དཀའ་བའི་མཆོད་སྦྱིན་འདི་ཉིད་ཉེ་བར་སྒྲུབ་པར་བགྱིའོ།། ཞེས་ཀརྡ་མ་
གྱིས་སྨྲས་པ་དང་། གཉིས་སྐྱེས་ཀྱི་ཁྱུ་མཆོག་ཐམས་ཅད་ཀྱིས་ལེགས་ལྡན་
དྲག་པོ་ལ་མཆོད་པའི་ཕྱིར། མཆོད་སྦྱིན་ཉེ་བར་སྒྲུབ་ པ་ཉིད་མཆོག་ ཏུ་
སེམས་པར་གྱུར་ཏེ། ཐུབ་པ་ སཾ་བརྟའི་(བརྟུལ་ཞུགས་ བཟང་ པོ་) སློབ་མ།
དགྲ་ཐམས་ཅད་ཀྱི་གྲོང་ཁྱེར་འཇོམས་པའི་དཔའ་བོ། རྒྱལ་པོའི་དྲང་སྲོང་མ་
རུཏྟ་ཞེས་ཡོངས་སུ་གྲགས་པ་དེས་མཆོད་སྦྱིན་གྱི་སྦྱོར་བ་བརྩམས་སོ།། དེ་
ནས་རྣམ་སད་ཀྱི་བསྟི་ནས་དང་ཉེ་བར་མཆོད་སྦྱིན་ཕུན་སུམ་ཚོགས་པ་གྱུར་པ་
དང་། གྲགས་ལྡན་ལྷ་ཆེན་པོ་མགུ་བར་གྱུར་ཏེ། མཆོད་སྦྱིན་ཡོངས་སུ་
མཐར་ཕྱིན་པ་དང་། མཆོག་ཏུ་དགའ་བས་ཚིམ་པའི་ཡིད་ཅན། ལེགས་
ལྡན་ཨུ་མའི་བདག་པོས་ཨི་ལཱ་དང་གཉིས་སྐྱེས་ཀྱི་ཚོགས་རྣམས་ལ། ཀྱེ་བྲམ་
ཟེའི་ཚོགས་དག ཁྱེད་ཅག་གིས་གུས་པ་དང་བཅས་པས་རྟ་གཙང་གི་མཆོད་
སྦྱིན་ལེགས་པར་བསྒྲུབས་ཤིང་། ཁོ་བོ་མཆོག་ཏུ་དགའ་བས་ཡིད་ཚིམ་པར་
བྱས་པས་ན། སྨོས་ཤིག་དང་། བཤྲཱིཀའི་མི་ཡི་དབང་པོ་ལ་དགའ་བ་དང་
མཆོག་ཅི་ལྟ་བུས་བདེ་ལེགས་སུ་བགྱི་བར་འོས་ཞེས་ལྷ་ཡི་དབང་པོ་ཞི་བས་སྨྲས་
པ་དང་། བྲམ་ཟེའི་ཚོགས་ཐམས་ཅད་མགྲིན་གཅིག་ཏུ་གང་གི་མཐུས་ཨི་ལཱ་
རྣམ་པ་ཀུན་ཏུ་ཕོར་འགྱུར་བའི་སླད་དུ། ལྷ་ཡི་ལྷ་དྲག་པོ་མཉེས་པར་བྱེད་
པའི་ཐབས་ལ་འབད་པ་ན། གཟི་བརྗིད་རབ་ ཏུ་བཟང་པོ་ལྷ་ཆེན་པོས།
ཨི་ལྭ་དུས་རྟག་ཏུ་སྐྱེས་པ་ཕོར་འགྱུར་བའི་མཆོག་བྱིན་ཏེ། དེ་ཉིད་དུ་མི་སྣང་
བར་གྱུར་ཏོ།། མཆོད་སྦྱིན་ཡོངས་སུ་གྲུབ་སྟེ། འཕྲོག་བྱེད་ལྷ་ཆེན་པོས་
216



༄༅།།ཨུཏྟརའི་ཀཎ།
ལུང་བསྟན་ནས་མི་སྣང་བར་གྱུར་པ་དང་། ཕ་རོལ་མཐོང་བ་བྲམ་ཟེའི་
ཚོགས་རྣམས་ཀྱང་། གང་ནས་འོངས་པ་དེར་ལོག་གོ། དེ་ནས་རྒྱལ་པོ་ཨི་
ལཱས་བཤྲཱིཀའི་ཧོརཱཡུལ་བཏང་སྟེ། རབ་ཏུ་གནས་པའི་༣ོགྲོང་ཁྱེར་དུ་གྲགས་
པའི་གྲོང་ཁྱེར་ཆེན་པོ་བཏབ་སྟེ། བཉྩི་ཀའི་ཡུལ་ལ་ནི་དགྲ་བོའི་གྲོང་ཀུན་
ལས་རྣམ་པར་རྒྱལ་བ་རྒྱལ་པོ་ཤ་ཤ་བིནུས་རྒྱལ་སྲིད་བྱེད་ཅིང་། སྐྱེ་དགུའི་
བདག་པོ་ཀརྡ་མ་གྱི་བུ་ཨི་ལཱ་ནི་རབ་ཏུ་གནས་པའི་གྲོང་ཁྱེར་གྱི་བདག་པོར་གྱུར་
ཏོ།། དུས་ལ་བབ་པ་ན། རྒྱལ་པོ་ཨི་ལཱ་ལུས་བཏང་ནས་མཆོག་ཏུ་དམ་པ་
ཚངས་པའི་འཇིག་རྟེན་གྱི་གནས་ཐོབ་ཅིང་། དེའི་བུ་པུ་རུ་ར་ཝ་རབ་ཏུ་
གནས་པའི་ཡུལ་གྱི་རྒྱལ་པོར་གྱུར་ཏོ།། ཀྱེ་སྐྱེས་བུའི་ཁྱུ་མཆོག་གཉིས་པོ་དག
རྟ་གཙང་གི་མཆོད་སྦྱིན་གྱི་ནུས་པ་འདི་ལྟ་བུ་ཉིད་དེ། གང་བུད་མེད་ཀྱི་
གཟུགས་སུ་གྱུར་པའི་རྒྱལ་པོ་ཨི་ལཱ་ཡང་མཆོད་སྦྱིན་འདི་ཉིད་ཀྱིས་མཐུས་ཕོ་ཡི་
ལུས་ཉིད་ཐོབ་ཅིང་། ཤིན་ཏུ་རྙེད་དཀའ་བའི་དངོས་པོ་ལག་ཏུ་འབྱོར་བར་
གྱུར་ཏོ།། དེང་དུས་འཕྲུལ་གྱི་རྫོགས་ལྡན་བསྐལ་པ་འདིར།། མི་ཡི་སྨན་
པས་མོ་ཡང་ཕོར་བསྒྱུར་ན།། གང་གཱ་རལ་པར་བསྐྱིལ་བྱེད་ལྷ་ཆེན་པོས།།
མཆོག་རབ་བྱིན་པར་ཐེ་ཚོམ་ཅི་ལ་དགོས།། ཡ་མཚན་བརྒྱ་ཕྲག་བསྐྱེད་བྱེད་
སྔོན་བྱུང་གི། དྲང་སྲོང་བགྲེས་པོའི་གཏམ་རྒྱུད་ཉན་ན་ནི།། ཆོས་བཟང་
ལྷ་ཡི་མདུན་སར་མ་སྐྱེས་ཀྱང་། ཆོས་སྤོང་ངན་འགྲོའི་རྒྱུ་རུ་ཅང་ཨེ་འགྲོ།
ཞེས་པ་ནི། ངལ་གསོ་བའི་ཚིག་གོ། །
༩༡. དེ་ལྟར། རང་གི་ནུ་བོ་གཉིས་ལ་ཚུལ་དེ་བཤད་ནས། གཟི་
བརྗིད་མཐའ་ཡས་པ་རཱ་མས་སླར་ཆོས་དང་ལྡན་པའི་གཏམ་སྨྲས་པ། ཀྱེ་
217



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལཀྵ་མ་ཎ། ངས་རྟ་གཙང་གི་མཆོད་སྦྱིན་བྱེད་པ་པོ་རྣམས་ཀྱི་ནང་ནས་རབ་
དང་གཙོ་བོར་གྱུར་པ། དྲང་སྲོང་གནས་འཇོག་དང༌། ཝཱ་མ་དེ་ཝ་དང་།
ཇ་བ་ལའི་བུ་དང་། འོད་སྲུང་ལ་སོགས་པའི་གཉིས་སྐྱེས་རྣམས་བོས་ཏེ།
དེ་ཐམས་ཅད་ལ་ཉན་ཏེ་བག་ཡོད་དང་བཅས་པས་ལེགས་པའི་མཚན་མ་ཕུན་
སུམ་ཚོགས་པ་དང་ལྡན་པའི་ རྟ་ མཆོག་° ཕྱོགས་ ཐམས་ ཅད་དུ་བཀྱེ་བར་
བགྱིའོ།། ཞེས་སྨྲས་པ་དང་། མྱུར་འགྲོ་ལཀྵ་མ་ཎས་དེ་ཐོས་ནས། བྲམ་
ཟེའི་ཚོགས་ཐམས་ཅད་བོས་ཏེ་དེ་རྣམས་ར་གླུའི་བདག་པོ་དང་འཕྲད་པར་བྱས་
སོ།། དེ་ནས་བྲམ་ཟེ་རྣམས་ཀྱིས། ལྷ་དང་མཉམ་པའི་གཟི་བརྗིད་ཅན།
མཆོག་ཏུ་གནོན་དཀའ་དཔལ་དགའ་བྱེད་རཱ་མ་ནི། དེ་རྣམས་ཀྱི་མདུན་དུ་
འགྲེངས་ཏེ་རྐང་པ་ལ་ཕྱག་བྱེད་པ་མཐོང་ནས། དེ་རྣམས་ཀྱིས་ཤིས་པ་
བརྗོད་ཅིང་བདེ་ལེགས་སུ་བྱས་སོ།། དེའི་ཚེ་ར་གླུའི་བདག་པོས་ཐལ་མོ་སྦྱར་
ཏེ། བྲམ་ཟེ་དམ་པ་རྣམས་ལ་རྟ་གཙང་གི་མཆོད་སྦྱིན་གྱི་ཕྱིར་དུ། ཆོས་
དང་ལྡན་པའི་གཏམ་མཆོག་ཏུ་གྱུར་པ་སྨྲས་པ་དང་། གཉིས་སྐྱེས་དེ་རྣམས་
ཀྱིས་དེ་ཐོས་ནས། ལེགས་ལྡན་ཁྱུ་མཆོག་གི་རྒྱལ་མཚན་ལ་ཕྱག་བྱས་ཏེ།
ཕྱོགས་ཐམས་ཅད་ནས་རྟ་གཙང་གི་མཆོད་སྦྱིན་ལ་གྲོགས་བྱ་བར་བརྩམས་སོ།།
རཱ་མས་ཀྱང་། གཉིས་སྐྱེས་ཀྱི་གཙོ་བོ་རྣམས་ལས་བློ་གྲོས་ངོ་མཚར་ཅན་དང་
ལྡན་པའི་གཏམ་ཐོས་ནས། རབ་ཏུ་སྤྲོ་བ་དང་ལྡན་པར་གྱུར་ཏེ། དེ་དག་
གིས་བྱ་བ་བྱེད་པ་རྣམ་པར་རིག་ནས། རཱ་མས་ལཀྵ་མ་ཎ་ལ། ཀྱེ་སྟོབས་པོ་
ཆེ། ཁྱོད་ཀྱིས་བདག་ཉིད་ཆེན་པོ་མགྲིན་བཟང་ལ་སོགས་པའི་སྤྲེའུ་ཚོགས་
རྣམས་ལ། ཀྱེ་སྤྲེའུའི་མཆོག་རྣམས། ལུས་བོངས་ཆེན་པོ་དང་ལྡན་པའི་
218



༄༅།།ཨུཏྟརའི་ཀཎྜ།
སྤྲེའུ་རྣམས་དང་བཅས་པ་མཆོད་སྦྱིན་གྱི་དགའ་སྟོན་ལ་བྱོན་ཅིག་ཅེས་འཕྲིན་ཟློ་
བར་བྱ་ལ། དེ་དང་ལྷན་ཅིག་ཏུ་ཕ་རོལ་གནོན་པ་མཉམ་པ་མེད་པ་བི་བྷི་ཥ་
ཎ་ལའང་དེའི་ཡིད་དང་མཐུན་པར་རྗེས་སུ་འབྲང་བའི་སྲིན་པོའི་ཚོགས་ཆེན་པོ་
དང་ལྷན་ཅིག་འོང་དགོས་སོ་ཞེས་སྨོས་ལ། གཞན་དུའང་། བདག་ལ་
བརྩེ་བར་བྱེད་པ་སྐལ་བ་ཆེན་པོ་དང་ལྡན་པའི་རྒྱལ་པོ་གང་དག་མཆིས་པ་དེ་
རྣམས་ཀྱང་། མཆོད་སྦྱིན་གྱི་གཞི་བལྟ་བའི་སླད་དུ་འཁོར་དང་བཅས་པ་
མྱུར་དུ་བྱོན་ཅིག་ཅེས་གསོལ་ཅིག དེ་བཞིན་དུ། ལཀྵ་མ་ཎ། ཆོས་ལ་
གནས་པའི་བྲམ་ཟེ་གང་དག་བྱ་བ་སྒྲུབ་པའི་ཕྱིར། ཕྱོགས་དང་ཕྱོགས་སུ་
སོང་བ་དེ་དག་ཐམས་ཅད་ཀྱང་། ངའི་མཆོད་སྦྱིན་གྱི་མགྲོན་དུ་བོས་ཤིག
ཀྱེ་སྟོབས་པོ་ཆེ། དཀའ་ཐུབ་ཀྱི་ནོར་ཅན་དྲང་སྲོང་རྣམས་དང་། གཞན་
ཡང་ཡུལ་གཞན་དུ་གནས་པའི་ཚངས་པའི་དྲང་སྲོང་གི་ཚོགས་རྣམས་རང་གི་
ཆུང་མ་བཅས་པ་ཐམས་ཅད་གདན་དྲོངས་ཤིག ཀྱེ་སྟོབས་པོ་ཆེ། རྔ་ཟླུམ་
བླངས་ཏེ་ཡོངས་སུ་རྒྱུ་བ་མདོ་འཛིན་པའི་(ཟློས་གར་གྱི་གཞུང་གསལ་བར་བྱེད་པ།
སཱུ་ཏྲདྷཱ་ར) ལྟད་མོའི་ལྡིང་ཁང་དུ། གར་དང་། ཟློས་གར་བའི་ཚོགས་ཀྱང་
བོས་ལ། དབེན་པའི་འབྲོག་དགོན་གོམ་ཏཱིའི་འགྲམ་དུ་མཆོད་སྦྱིན་གྱི་དཀྱིལ་
འཁོར་ཡངས་ཤིང་རྒྱ་ཆེ་བ་གཤོམས་ཤིག ཅེས་བཀའ་བསྐོ་བར་བྱ་དགོས་ཏེ།
ནགས་དེ་ནི་མཆོག་ཏུ་གྱུར་པ་དག་པའི་གཞི་ཡིན་ནོ།། ཀྱེ་སྟོབས་པོ་ཆེ་ར་གླུའི་
གཉེན། དེར་མཆོད་སྦྱིན་གེགས་མེད་པར་མཐར་ཕྱིན་པར་བྱ་བའི་ཕྱིར་དུ།
རྣམ་པ་ཐམས་ཅད་ནས་ཞི་ཞིང་བདེ་བའི་ཆོ་ག་རྩོམ་པར་བྱ་སྟེ། དབེན་པའི་
ནགས་དེར་ཆོས་ཤེས་པའི་སྐྱེས་བུ་རྣམས་ཀྱིས། མཆོག་ཏུ་དགེ་བ་ཉིད་དང་
219



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལྡན་པའི་མཆོད་སྦྱིན་འདི་མཐོང་ནས་བྱས་པ་ཤེས་པ་ཉིད་དུ་འགྱུར་བར་བྱོས་
ལ། ཀྱེ་ཆོག་ཤེས་ པ་ལཀྵ་མ་ཎ། དེ་རྣམས་མྱུར་དུ་མགྲོན་དུ་བོས་ལ། །
གང་དག་འདིར་འོངས་པ་རྣམས་ཚུལ་དང་མཐུན་པས་བསྙེན་བཀུར་ཏེ་སྤྲོ་བ་
དང་རབ་ཏུ་ཚིམ་པ་དང་བཅས་སླར་ལྡོག་ནུས་པར་བྱ་དགོས་པས་ན། ཀྱེ་
སྟོབས་པོ་ཆེ། ཁུར་པོ་ཆེ་འབུམ་ཕྲག་འདེགས་པའི་ཞོན་པས། སོག་མ་
མེད་པའི་འབྲས་དང་། ཕྱུགས་ཀྱི་ཚིལ་སྟོང་མང་པོ་དང་། སྲན་མ་དང་།
དལ་དང་། ཀུལླི་ དང་། སྲན་ཆེན་དང་། སྲན་མ་མཱ་ཥ་དང་། མོན་
སྲན་ལྡེའུ་ལ་སོགས་པ་དང་། ཚྭ་ཡི་ཁུར་པོ་ཁྱེར་ཏེ་སྔོན་དུ་སོང་ཞིག དེ་
དང་རྗེས་སུ་མཐུན་པར་བཟའ་བ་དང་བཅའ་བའི་ཡོ་བྱད་དང་། དྲི་ཞིམ་
པོའི་རྫས་དང་། དེ་བཞིན་དུ་བྷ་ར་ཏ་ཁྱོད་ཀྱིས་གསེར་དང་དངུལ་བྱེ་བ་ལས་
ལྷག་ཁྱེར་ཏེ། བག་ཡོད་པ་དང་བཅས་མདུན་དུ་འགྲོ་བར་བྱ། ལམ་དུ་
མཁོ་བའི་ཟོང་དག་གིས་ཚོང་ཁང་འགྲེམས་པར་བྱ་སྟེ། དེའི་རྒྱུས་ཚོང་པ་
རྣམས་དང་དེར་གནས་པ་རྣམས་ཀྱིས་སྤྱོད་ཅིང་། གར་དང་ཟློས་གར་ཡང་
བྱོས་ལ། རུང་ཁང་(ཐབ་ཚང་)མང་པོ་དང་། ལང་ཚོ་དང་ལྡན་པའི་བུད་
མེད་ཀྱི་ཚོགས་རྣམས་རྟག་ཏུ་རྒྱུ་བར་འོས་པར་གྱིས་ཤིག དཔུང་གི་ཚོགས་
མདུན་དུ་འགྲོ་བར་བྱ་ལ། གྲགས་ལྡན་བྷ་ར་ཏ་ཁྱོད་ནི་མཁས་པ་རྣམས་དང་།
བྱིས་པ་ རྣམས་ དང་། རྒན་ པོ་ དང་། འདྲེག་ མཁན་(སྐྲ་བཞར་ མཁན།
འདུལ་བའི་ནང་བྱུང་བ་ལྟར་བཞག་) དང་། མཛོད་ལ་ལྟ་བ་དང་། སྨན་པ་
རྣམས་དང་། ངའི་མ་རྣམས་དང་། (ཀོ་ས་ལ་སོགས་པ་རཱ་མ་སོགས་ཀྱི་མ་)
བཙུན་མོའི་འཁོར་གྱི་གཞོན་ནུ་མ་རྣམས་དང་། དེ་བཞིན་དུ། ངའི་ཆུང་
220



༄༅།།ཨུཏྟརའི་ཀཎྜ།
མ་སི་ཏཱ་གསེར་ལས་བྱས་པའི་གཟུགས་བརྙན་དང་། མཆོད་སྦྱིན་གྱི་ཆོ་ག་
བྱེད་པའི་བྲམ་ཟེའི་ཚོགས་ཀྱིས་མདུན་བདར་ཏེ་རྒྱུ་བར་བྱོས་ཤིག ཅེས་སྨྲས་
ཏེ། དེའི་རྗེས་སུ་རཱ་མས། དཔུང་གི་ཚོགས་དང་། མངག་གཞུག་པ་
རྣམས་ལ། མི་ཡི་དབང་པོ་རྣམས་ཀྱི་ཆེད་དུ་ལྡིང་ཁང་བསྐྲུན་པར་བཀའ་
བསྒོས་ཏེ། དེ་དག་ལ་སྲི་ཞུ་བྱེད་པ་པོ་དང༌། བཟའ་བ་དང་བཏུང་བ་དང་།
གོས་ལ་སོགས་པ་སྟ་གོན་བྱས་སོ།། དེ་ནས་དགྲ་འཇོམས་དང་ལྷན་ཅིག་བྷ་ར་
ཏ་མིག་མི་འཛུམ་གྱི་ནགས་སུ་བསྐྱོད་དོ།། དེར་སོང་བ་ན། བདག་ཉིད་
ཆེན་པོ་མགྲིན་བཟང་ལ་སོགས་པའི་སྤྲེའུའི་ཚོགས་རྣམས་ཀྱིས། བྲམ་ཟེ་
མཆོག་ཏུ་གྱུར་པ་རྣམས་ཀྱི་སླད་དུ་གཡོས་སྦྱར་བའི་བྱ་བ་བྱེད་དོ།། སྲིན་པོ་ཕོ་
དང་མོ་མང་པོ་ནི་བི་བྷི་ཥ་ཎ་དང་ལྷན་ཅིག་ཏུ་དཀའ་ཐུབ་ཅན་བདག་ཉིད་ཆེན་
པོ་ཐུབ་པ་རྣམས་ལ་མཆོད་པའི་ལས་བྱེད་ཅིང་འདུག་གོ། །
༩༢. ཚུལ་དེ་ལྟ་བུར་ཡོ་བྱད་ཡོངས་སུ་རྫོགས་པ་ཐམས་ཅད་སྔོན་དུ་
བཏང་ནས། བྷ་ ར་ ཏའི་ཕུ་བོ་དཔལ་རཱ་མས། མཚན་ཉིད་ཕུན་སུམ་
ཚོགས་པ་དང་ལྡན་པའི་རྟ་མཆོག་ནག་པོ། རི་དྭགས་ཀྲིཥྛ་དང་འདྲ་བ་ཞིག་
བཀྱེ་བར་བྱས་ཏེ། རིག་བྱེད་ཤེས་པ་རྣམས་དང་ལྷན་ཅིག་ཏུ་ལཀྵ་མ་ཎ་རྟ་
སྲུང་བ་པོ་ལ་བསྐོས་ཏེ། རཱ་མ་དཔུང་དང་བཅས་པ་མིག་མི་འཛུམ་གྱི་ནགས་
སུ་སོང་བ་ན། དེར་ཤིན་ཏུ་ངོ་མཚར་བར་བྱེད་པའི་མཆོད་སྦྱིན་གྱི་དཀྱིལ་
འཁོར་བཤམས་པ་མཐོང་ནས། ར་གླུའི་བདག་པོ་ཚད་མེད་པའི་སྤྲོ་བ་སྐྱེས་
ཏེ། ཤིན་ཏུ་མཛེས་སོ་ཞེས་སྨྲས་སོ།། དེ་ནས་དེ་མིག་མི་འཛུམ་གྱི་ནགས་སུ་
གནས་པ་ན། མི་ཡི་བདག་ པོ་ རྣམས་ ཀྱིས་ རྣམ་ པ་ སྣ་ ཚོགས་ པའི་ སྐྱེས་
221



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
བསྟབས་པ་དང་། ་རཱ་མས། དེ་རྣམས་ལ་བསྙེན་བཀུར་བྱས་ཏེ། དེ་
རྣམས་ལ་བཟའ་བ་དང་བཅའ་བ་དང་བཏུང་བའི་ཡོ་བྱད་དང་། གོས་ལ་
སོགས་པ་ཉེ་བར་མཁོ་བའི་ཚོགས་བསྟབས་ཏེ། དགྲ་འཇོམས་དང་བྷ་ར་ཏ་
གཉིས་པོ་ནི་རྒྱལ་པོ་རྣམས་ལ་བསུ་བ་དང་བསྙེན་བཀུར་བའི་ཕྱིར་དུ་བསྐོས་སོ།།
བདག་ཉིད་ཆེན་པོ་མགྲིན་བཟང་དང་ཐབས་ཅིག་ཏུ་སྤྲེའུའི་ཚོགས་ཆེན་པོ་
མཆོག་ཏུ་དག་ ཅིང་། ཡིད་དུལ་ བ་རྣམས་ཀྱིས་ ནི། བྲམ་ཟེའི་ཚོགས་
རྣམས་ལ་ཟས་སྟོབས་པར་བྱེད་ལ། བི་བྷིཥ་ན་སྲིན་པོ་མང་པོས་བསྐོར་ཏེ་
ཤིན་ཏུ་བག་ཡོད་པའི་སྒོ་ནས་དྲང་སྲོང་དཀའ་ཐུབ་པ་རྣམས་ཀྱི་སྲི་ཞུ་ལ་འཇུག་
པར་བྱེད་དོ།། སྟོབས་པོ་ཆེ་མི་ཡི་མཆོག་རཱ་མ་མངག་གཞུག་དང་བཅས་པས།
བློ་གྲོས་ཆེན་པོའི་རང་བཞིན་ཅན་གྱི་ས་སྐྱོང་རྣམས་ཀྱི་ཕྱིར་དུ། ཤིན་ཏུ་རིན་
ཐང་ཆེ་བའི་ལྡིང་ཁང་(གུར། བྱ་གཡབ། རྒྱ་གར་གྱི་ཆང་ས་སོགས་ལ་ཕུབ་པ་དེ་)
ཕུབས་ཏེ་བྱིན་ཏོ།། དེ་ལྟ་བུར་ལེགས་པར་བསྒྲུབ་པའི་རྟ་གཙང་གི་མཆོད་
སྦྱིན་འགོ་བརྩམས་པ་ན། ལཀྵ་མ་ཎས་རྗེས་སུ་སྐྱོང་ཞིང་སྲུང་བར་བྱ་བའི་རྟ་
དེས། ས་ཆེན་པོ་བསྐོར་བའི་བྱ་བ་ཕུན་སུམ་ཚོགས་པར་གྱུར་ཏོ།། རྒྱལ་པོ་
རྣམས་ཀྱི་དབུས་ན་སེང་གེ་དང་མཚུངས་པ་རཱ་མས་མཆོད་སྦྱིན་གྱི་མཆོག་ཏུ་
གྱུར་པ་རྟ་གཙང་གི་མཆོད་སྦྱིན་བྱེད་པའི་དུས་སུ་ནི། གཏམ་གཅིག་ཁོ་ན་སྟེ་
དེ་ནི། ཇི་སྲིད་ལེན་པ་པོ་མ་ཚིམ་གྱི་བར་དེ་སྲིད་དུ་འདོད་པའི་དངོས་པོ་
ཐམས་ཅད་སྦྱིན་ པར་ བྱའོ།། ཞེས་བྱ་བ། དེ་ལས་ གཞན་ པའི་གཏམ་
གཉིས་པ་ ཐོས་ པར་མ་གྱུར་ཏོ།། བུ་ རམ་ ལས་བྱས་པའི་བཟའ་བ་དང་།
མངར་བའི་ལྡེ་གུ་ཡང་། ལེན་པ་པོའི་ཁ་ནས་ཚིམ་པའི་ཚིག་བྱུང་གི་བར་དུ་
222



༄༅།།ཨུཏྟརའི་ཀཎྜ།
བླུག་ཅིང་སྦྱིན་པར་བྱེད་ལ། དེ་བཞིན་དུ། དོན་གཉེར་ཅན་རྣམས་ཀྱི་
ཡིད་ལས་བྱུང་བའི་ཚིག་ཁ་ནས་མ་བྱུང་གི་བར་དུ་སྲིན་པོ་རྣམས་དང་སྤྲེའུ་
རྣམས་ཀྱིས་ཀྱང་ཇི་ལྟར་འདོད་པ་བར་མ་ཆད་དུ་སྦྱིན་ཞིང་སྦྱིན་ཞིང་གནས་ཏེ།
དེ་ནི་ཐམས་ཅད་ཀྱི་མིག་གི་ཡུལ་དུ་གྱུར་པ་ཤ་སྟག་གོ། མཆོད་སྦྱིན་གྱི་མཆོག་
འདི་ཡི་དུས་སུ་ནི་སྟོབས་དང་ལང་ཚོ་རྒྱས་པའི་མི་ཁོ་ན་ལས། དྲི་མ་ཅན་
དང༌། དབུལ་པོ་དང་། སྟོབས་དང་བྲལ་བའི་སྐྱེ་བོ་ནི་མཐོང་བའི་ཡུལ་དུ་
མ་གྱུར་ཏོ།། མཆོད་སྦྱིན་འདི་ལྟ་བུ་བྱས་པ་ནི། དེར་འོང་བའི་ཤིན་ཏུ་རྒས་
ཤིང་འཁོག་པའི་དཀའ་ཐུབ་པ་སུས་ཀྱང་མི་དྲན་ནོ།། མཆོད་སྦྱིན་འདི་ནི་
སྦྱིན་པའི་ཕུང་པོས་ཡོངས་སུ་བརྒྱན་པར་བྱས་སོ་ཞེས། སྦྱིན་པ་ལ་བསྔགས་
པར་གྱུར་ཏོ།། དེ་ནས་གསེར་འདོད་པ་རྣམས་ལ་གསེར། ནོར་འདོད་པ་
ལ་ནོར། རིན་པོ་ཆེ་འདོད་པ་ལ་རིན་པོ་ཆེ་ཐོབ་པར་གྱུར་ཏེ། འདི་ལྟ་བུའི་
མཆོད་སྦྱིན་ནི། སྔོན་ལྷ་ཡི་དབང་པོ་དང་། ཟླ་བ་དང་། གཤིན་རྗེ་དང་།
ཆུ་ལྷའི་གནས་སུའང་མ་མཐོང་ངོ་།། ཞེས་དེར་འདུས་པའི་དཀའ་ཐུབ་པ་
ཐམས་ཅད་ཀྱིས་གླེང་བར་བྱེད་དོ།། སྤྲེའུ་དང་། སྲིན་པོའི་ཚོགས་རྣམས་
ནི་འགྲེང་བཞིན་དུ་ལག་པ་གཉིས་ཀྱིས་སྦྱིན་པའི་རྫས་ཐོགས་ནས། གོས་
དང་། ཟས་དང་། ནོར་འདོད་པ་ལ་ནི། འདོད་པ་ལས་ལྷག་པར་སྟེར་
བར་བྱེད་དོ།། འདི་ལྟར་དུ། རྒྱལ་པོའི་སེང་གེ་རཱ་མས་ཡོན་ཏན་ཐམས་
ཅད་ཡོངས་སུ་རྫོགས་པའི་མཆོད་སྦྱིན་ལོ་གཅིག་ལས་ལྷག་པར་བྱས་ཏེ། དེའི་
ཚེ་ཡོ་བྱད་ཀྱིས་ཕོངས་པ་ཞེས་བྱ་བའི་མིང་ཡང་མ་བྱུང་ངོ༌།།
༩༢. གང་གི་ཚེ་མཆོག་ཏུ་ངོ་མཚར་བའི་མཆོད་སྦྱིན་འགོ་བརྩམས་པ་
223



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
ན། ། དེའི་ཚེ་དྲང་སྲོང་གྲོག་མཁར་གྱིས་རང་གི་སློབ་མ་རྣམས་དང་ལྷན་ཅིག་
ཏུ་འོངས་ཏེ་ལྷ་ཡི་མཆོད་སྦྱིན་ངོ་མཚར་ཅན་བྱེད་པ་མཐོང་སྟེ། དྲང་སྲོང་
རྣམས་ཀྱི་ཕྱིར་དུ་ཤིན་ཏུ་ལེགས་པར་བྱས་པའི་ལོ་ མའི་སྤྱིལ་བུ་མཛེས་ པར་
བཀོད་ཅིང་། ལྷག་པར་ གྲོག་མཁར་གྱི་སྤྱིལ་བུ་མཛེས་པའི་དྲུང་དུ་ཟས་
སོགས་ཀྱིས་བཀང་བའི་སྒྲོམ་བུ་བཞག་སྟེ། དེའི་ནང་རྩ་བ་དང་འབྲས་བུས་
ཁེངས་པར་བྱས་སོ།། རཱ་མ་དང་བདག་ཉིད་ཆེན་པོ་མང་པོས་བསྙེན་བཀུར་
ཏེ། གཟི་བརྗིད་དང་ལྡན་པའི་ཐུབ་པ་གྲོག་མཁར་བདེ་བ་ལ་རེག་ པར་
གནས་པར་བྱས་སོ།། དེ་ནས་གྲོག་མཁར་གྱིས། རང་གི་སློབ་མ་སྟོབས་
དང་ལང་ཚོ་དང་ལྡན་པ་གཉིས་པོ་(རཱ་མའི་བུ་ཀུ་ཤ་དང་ལ་ལ་)ལ། ཁྱེད་ཅག་
སྤུན་གཉིས་པོ་ཡིད་རྩེ་གཅིག་ ཏུ་བྱས་ཏེ། ཕྱོགས་དང་ཕྱོགས་སུ་སོང་ལ།
སྤྲོ་བ་དང་བཅས་པས་རཱ་མ་ཡཱ་ཎའི་སྙན་དངགས་གླུར་ལོངས་ཤིག དེ་ཡང་།
དྲང་སྲོང་རྣམས་དང་། བྲམ་ཟེའི་གནས་གཙང་མ་རྣམས་དང་། ལམ་
སྲང་དང་། རྒྱལ་པོའི་ལམ་དང་། རྒྱལ་པོའི་གནས་རྣམས་སུ་གླུ་ལོངས་
ཤིག དཔལ་དགའ་བྱེད་རཱ་མའི་ཁང་པ་བརྩེགས་པའི་སྒོ་དྲུང་དུ། གང་ན་
བྲམ་ཟེ་མཆོད་སྦྱིན་བྱེད་པ་རྣམས་དང་། དེ་བཞིན་དུ་དྲང་སྲོང་རྣམས་ཀྱི་
མདུན་དུ་སྙན་ངག་ཁྱད་པར་ཅན་དང་ལྡན་པའི་གླུ་བླངས་དགོས་ཀྱི། རི་བོ་
འདིའི་རྩེ་མོ་ན་རོ་དང་བཅུད་ཕུན་སུམ་ཚོགས་པའི་འབྲས་བུ་ཡོད་པས། དེ་
དག་གི་རོ་མྱང་བཞིན་དུ་གླུ་ལོངས་ལ། ཀྱེ་བུ་དག གནས་འདིའི་འབྲས་
བུ་དང་རྩ་བ་མཆོག་ཏུ་ཞིམ་པ་ལ་ལོངས་སྤྱོད་པར་བྱ་སྟེ། དེས་ཁྱེད་ཅག་
གཉིས་ངལ་བར་མི་འགྱུར་ཞིང་། མགྲིན་པའི་སྙན་པ་ཉམས་པར་མི་འགྱུར་
224



༄༅།།ཨུཏྟརའི་ཀཎྜ།
རོ།། གལ་ཏེ། ས་ཡི་བདག་པོ་རཱ་མས། གླུ་ལེན་པའི་ཕྱིར་དུ་བོས་ན།
དེར་རྒྱལ་པོ་དང་། དེར་གནས་པའི་དྲང་སྲོང་རྣམས་ལ་གུས་པ་དང་བཅས་
ཏེ་ཇི་ལྟར་འོས་པ་ཉིད་དུ་ལན་བྱིན་ཅིག ངས་ཁྱེད་ཅག་ལ། རཱ་མ་ཡ་ཎའི་
སྙན་དངགས་ཀྱི་ཤོ་ལོ་ཀ་ཐ་དད་དུ་གྲངས་སུ་བཀོད་དེ། རབ་ཏུ་བྱེད་པ་
རྣམས་ཉེ་བར་གདམས་པ་དེ་ཁོ་ན་ཉིད་དུ་ཉིན་རེ་བཞིན་རབ་བྱེད་ཉི་ཤུ་ཉི་ཤུ་
གླུར་ལོངས་ལ། ནོར་འདོད་པའི་བློས་སྲེད་པ་ཆུང་དུ་ཡང་མི་བྱ་སྟེ། གང་
ཞེ་ན། འུ་བུ་ཅག་བསྟི་གནས་སུ་གནས་ནས་རྩ་བ་དང་འབྲས་བུ་ལ་སྤྱད་དེ་
ནགས་སུ་གནས་པ་རྣམས་ལ་ནོར་གྱིས་ཅི་ཞིག་བྱ། ཡང་མི་ཡི་བདག་པོས།
ཁྱེད་ཅག་སུའི་བུ་ཡིན་ཞེས་དྲིས་ན། བདག་ཅག་གཉིས་པོ་ནི། དྲང་སྲོང་
ཆེན་པོ་གྲོག་མཁར་གྱི་སློབ་མ་ལགས་སོ།། ཞེས་དེ་ཙམ་ཞིག་རྒྱལ་པོ་ལ་གསོལ་
ཅིག པི་ཝང་{? འདི་ལ་ནི། རྒྱུད་བདུན་ཡོད་པ་ལས་སྒྲ་ཤིན་ཏུ་སྙན་པ་
འབྱུང་གི་གནས་འདིར་སྔོན་མ་བྱུང་བའི་གླུ་སྙན་སྒྲོག་ པའི་གནས་(པྲཎྜ་ན་
འགྲེམས་སྟོན་ནམ། ལྟད་མོའི་གནས་) སུ་བྱས་པ་ཡིན་པས། དེའི་ཕྱིར་རྒྱུད་
ལས་བྱུང་བའི་གདངས་དང་སྦྱར་ཏེ། དབྱངས་ཤིན་ཏུ་སྙན་ཞིང་འཇམ་པའི་
གླུ་ལོངས་ལ། ཁྱེད་ཅག་གཉིས་སེམས་ལས་མེད་པར་གནས་ཏེ་བྱ་དགོས་སོ།།
གང་ཐོག་མ་ནས་གླུ་ལེན་པའི་ཚེ། ཁྱེད་ཅག་གིས་རྒྱལ་པོ་ལ་སྐྱོ་སྔོགས་(ཟུར་
ཟ་བའམ་སྐྱོན་འདོན་པ་)ཀྱི་ཚིག་ནམ་ཡང་མི་འབྱུང་བར་བྱ་དགོས་ཏེ། གང་གི་
ཕྱིར་ཞེ་ན། རྒྱལ་པོ་ནི། ཆོས་ཀྱི་ཕྱོགས་སུ་སྲོག་ཆགས་ཐམས་ཅད་ཀྱི་ཕར་
གྱུར་པ་ཡིན་ནོ།། དེའི་ཕྱིར། ཁྱེད་ཅག་སྤུན་གཉིས་པོ་ཡིད་རྩེ་གཅིག་ཏུ་སྤྲོ་
བ་ལ་གནས་པར་བྱས་ནས། སང་ནངས་པར་པི་ཝང་གི་གདངས་(ལཱ་ཡ༔
225



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རྒྱུད་ལས་འཕོས་ པའི་ སྒྲ་གདངས་)དང་སྦྱར་ཏེ་རཱ་མ་ཡ་ ཎ་ གླུར་བླང་དགོས་སོ།།
ཞེས་དེ་ལྟར་ཉེ་བར་གདམས་པར་བྱས་ཏེ། ཆུ་ལྷའི་བུ་མཆོག་ཏུ་བློ་གྲོས་
ཡངས་པ་ཐུབ་པ་ཆེན་པོ་གྲོག་མཁར་ཅང་མི་སྨྲ་བས་གནས་སོ།། དེས་དེ་ལྟར་
རྗེས་སུ་གདམས་པ་ན། མི་ཐི་ལའི་གཞོན་ནུ་མ་སི་ཏཱའི་བུ་ཕ་རོལ་གནོན་པར་
བྱེད་པ་གཉིས་པོ་དེས། དེ་བཞིན་དུ་བགྱིའོ་ཞེས་སྨྲས་ཏེ། རང་གི་གནས་
སུ་སོང་ནས། དེ་གཉིས་པོས། ཇི་ལྟར་དྲང་སྲོང་ཕུར་བུས་བྱས་པའི་ཀུན་
ཏུ་བསྡུས་པའི་དོན་ཡོངས་སུ་བཟུང་བ་ལྷ་ཡི་སྨན་པ་རྒོད་མའི་བུ་བཞིན་དུ།
དྲང་སྲོང་གྲོག་མཁར་གྱིས་སྨྲས་པའི་ཚིག་ངོ་མཚར་ཅན་རྣམས་སྙིང་ལ་བཀོད་དེ།
ཡིད་སྤྲོ་བ་བརྟས་བ ཉིན་དུ་མཚན་མོའི་ཡུན་མཐའ་དག་བདེ་བ་ལ་གནས་པར་
བྱས་སོ།།
༩༩. དེའི་ནུབ་མོ་འདས་པའི་རྗེས་སུ་ནམ་ནངས་པ་ན། དེ་གཉིས་
ཁྲུས་དང་ཉེ་རེག་བྱས་ཏེ། ཡམ་ཤིང་སྲེག་པའི་བྱ་བ་(སྦྱིན་སྲེག་)ལེགས་པར་
བྱས་ནས་སྤུན་གཉིས་པོས། དྲང་སྲོང་གིས་ཇི་ལྟར་སྨྲས་པ་དང་མཐུན་པར་
རཱ་མ་ཡ་ཎ་ཡོངས་རྫོགས་གླུར་བླངས་པར་བརྩམས་སོ།། ར་གླུའི་བདག་པོས་
གླུ་ཉན་པ་ན་སྔོན་གྱི་དུས་ཀྱི་སློབ་དཔོན་རྣམས་ཀྱིས་བཤད་པ་ཇི་ལྟ་བ་བཞིན་དུ།
ཡང་དག་པའི་གླུའི་ཁྱད་ཆོས་དང་ལྡན་ཞིང་། སྔོན་མ་ཐོས་པའི་དབྱངས་ཀྱི་
འགྱུར་ཁུག་གི་ཉམས་དང་ལྡན་པ་ཐོས་ཏེ། དེ་ནི་ཚེགས་ཀྱི་རྣམ་གྲངས་ཚད་
མ་ཅན་(ཚད་ལྡན་》དང་། སྒྲའི་གཅོད་མཚམས་ཀྱི་འགྱུར་རིང༌ པོ་དང་།
བར་མ་དང་། ཕྱེད་རྣམས་ནི། དབྱངས་ཀྱི་ངེས་པ་བདུན་གྱི་ཁྱད་པར་
དང་ལྡན་ ཞིང་། དབྱངས་ ཀྱི་ གཞི་ སོ་ སོས་ བཅིངས་ པ། པི་ ཝང་ གི་
226



༄༅།།ཨུཏྟརའི་ཀཎྜ།
གདངས་དང་འདྲེས་པ་(པི་ཝང་དང་གླུའི་དབྱངས་འཚམས་པོར་མཉམ་དུ་ཐོས་ནུས་
པ་) དེ་ལྟ་བུའི་ཀླུ་ཐོས་ཏེ། དགའ་བྱེད་རཱ་མ་ཙནྡ་སྤྲོ་བ་འཕེལ་བར་གྱུར་ཏོ།
དེ་ནས་རཱ་མས་བྱ་བ་ཐམས་ཅད་བྱས་པའི་རྗེས་སུ། ཐུབ་པ་ཆེན་པོ་རྣམས་
དང་། ས་བདག་མི་ཡི་སེང་གེ་རྣམས་དང་། བསྟན་བཅོས་ལ་མཁས་པ་
རྣམས་དང་། དེ་བཞིན་དུ་རིག་བྱེད་ལ་མཁས་པ། སྔོན་བྱུང་ལ་མཁས་པ།
ལུང་སྟོན་པ་ལ་མཁས་པའི་བྲམ་ཟེ་རྒན་པོ་རྣམས་དང་། གླུ་དབྱངས་ལ་སྤྲོ་བ་
དང་ལྡན་པ། རྟགས་དང་མཚན་མ་ལ་མཁས་པ། གྲོང་ཁྱེར་ལ་གནས་པ་
སྡེབ་སྦྱོར་གྱི་རྐང་པ་ལྕི་བ་དང་། ཡང་བའི་ཡི་གེ་དང་། དེ་དང་འབྲེལ་བའི་
རིག་པའི་ གནས་ ལ་ མཁས་ པ། རིག་ བྱེད་ ཀྱི་ སྡེབ་ སྦྱོར་ ལ་ མཁས་ པ།
དབྱངས་རིང་བ་དང་ཐུང་བ་དང་། བར་མའི་ཚད་ལ་ལྷག་པར་མཁས་པ།
རྒྱུ་སྐར་དང་། རྩིས་ཀྱིས་རིག་པ་མཐར་ཕྱིན་པ། ལྟས་དང་མཚན་མ་ཤེས་
པ། དགེ་བ་དང་ཤིས་པའི་བྱ་བ་ལ་མཁས་པ། སྐད་ཀྱི་བྱེ་བྲག་སྣ་ཚོགས་པ་
ལ་མཁས་པ་རྣམས་དང་། མདོ་འཛིན་པ་(ཟློས་གར་དང་གླུ་དབྱངས་སོགས་ཀྱི་
སྐབས། དོན་བཀྲལ་ཞིང་མཚམས་འཛིན་མཁན།) བརྡ་མཚོན་པར་བྱེད་པ་དང་
བཅས་པའི་སྐྱེས་བུ་ཆེན་པོ་ཐམས་ཅད་གདན་དྲངས་ཤིང་། དེ་ཙམ་དུ་མ་
ཟད། , རྟོག་གེའི་སྦྱོར་བ་ལ་མཁས་པའི་འདྲེན་པ་རྣམས་དང་། གཏམ་གྱི་
རྣམ་གྲངས་(གཏམ་རྒྱུད་ཕལ་པ་ཡིན་འདྲ་)མང་པོ་ལ་ཤིན་ཏུ་མཁས་པ། སྡེབ་
སྦྱོར་དང་། སྔོན་བྱུང་(འདི་ལ་དེ་ལྟ་བུ་བྱུང་ཞེས་སྒྱུར་མཛད་པའང་འདུག་པས་
རྒྱལ་རབས་ཡིན་འདུག་)དང་རྟག་ཏུ་ཆོས་ལ་རྗེས་སུ་མཐུན་པར་སྤྱོད་པའི་སྐྱེས་བུ་
མཁས་པ་རྣམས་དང་། རིག་བྱེད་ལ་ནང་བྱན་ཆུད་པའི་བྲམ་ཟེ་རྣམས་དང་
227



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རི་མོའི་སྒྱུ་རྩལ་ལ་མཁས་པ་རྣམས་དང་། རིག་བྱེད་མཐའི་(བེ་དནྟ་)ཆོ་ག་
འདོན་ཞིང་། དོན་བཀྲལ་བར་བྱེད་པ་ཐམས་ཅད་གདན་དྲངས་པའི་རྗེས་སུ།
དགའ་བྱེད་རཱ་མས། རཱ་མ་ཡ་ཎ་གླུར་ལེན་པའི་ཁྱེའུ་གཉིས་པོ་སྐྱེ་བོའི་ཚོགས་
ཆེན་པོའི་ དབུས་ སུ་ བོས་ སོ།། སྐྱེ་བོའི་ཚོགས་ ཆེན་ པོ་འདུས་ ཏེ། གླུ་
དབྱངས་སྙན་པ་ལ་སྤྲོ་བ་ཆེན་པོ་ལྡན་པ་རྣམས་ཕམ་ཚུན་གཏམ་གླེང་བར་
ཕྱོགས་པ་ན། དུས་དེ་ཉིད་དུ། ཐུབ་པ་གཞོན་ནུ་གཉིས་ཀྱིས་གླུ་ལེན་པར་
བརྩམས་སོ།། དེ་ལྟར། ཡང་དག་པའི་གླུ་ཡི་གདངས་ཐོས་པ་དང་། དེ་
ནི་འཇིག་རྟེན་ལས་འདས་པའི་གླུ། དབྱངས་ཀྱི་སྙིང་པོ་ཁྱད་པར་སྣ་ཚོགས་
པ་དང་ལྡན་པའི་རྒྱུས། ཉན་པ་པོ་རྣམས་ཡིད་རྩེ་གཅིག་ཏུ་བྱས་ཏེ་ཉན་པས་
མྱོས་པ་བཞིན་དུ་སུ་ལའང་ཚིམ་པ་མ་ཐོབ་བོ།། ཐུབ་པའི་ཚོགས་རྣམས་དང་།
ས་ཡི་བདག་པོ་རྣམས་དང་བཅས་པའི་སྐྱེ་བོའི་ཚོགས་རྣམས་དགའ་བས་མྱོས་ཏེ།
གཞོན་ནུ་དེ་གཉིས་ལ་ཡང་དང་ཡང་དུ་བལྟ་བར་བྱེད་ལ། ཇི་ལྟར་དེ་གཉིས་
ཀྱི་གཟུགས་ཡིད་དུ་འོང་བ་ནི། དེ་རྣམས་ཀྱི་མིག་གིས་མཐོང་བ་ལྟར་བྱེད་དེ།
དེ་རྣམས་གཅིག་ཏུ་མཐུན་པར་འདི་པར་སྨྲ་བར་བྱེད་དོ།། ཨེ་མ། གཞོན་
ནུ་འདི་གཉིས་པོའི་བྱེད་བཞིན་ནི་རཱ་མ་ཉིད་དང་འདྲ་སྟེ། གཟུགས་ལས་
གཟུགས་བརྙན་འཕོས་པ་དང་མཚུངས་པས་ན། གལ་ཏེ་འདི་གཉིས་ཀྱི་མགོ་
ལ་རལ་པའི་ཐོར་ཚུགས་མ་བཅིངས་ཤིང་། ཤིང་ཤུན་གྱི་གོས་མ་གྱོན་ན་ནི།
རཱ་མ་དང་ཁྱད་པར་ཅི་ཡང་མི་མཐོང་ངོ༌།། ཞེས་གྲོང་ཁྱེར་བ་དང་། སྐྱེ་
བོའི་ཚོགས་དེ་ལྟར་སྨྲ་བར་བརྩམས་པ་ན། དེ་གཉིས་ཀྱིས་རཱ་མ་ཡ་ཎའི་རབ་
བྱེད་དང་པོ། ཐུབ་པ་མིས་བྱིན་(ནཱ་ར་ད་) གྱིས་བསྟན་པའི་ལེའུ་ནས་འགོ་
228



༄༅།།ཨུཏྟརའི་ཀཎྜ།
བརྩམས་ཏེ་རབ་བྱེད་ཉི་ཤུ་པའི་བར་གླུར་བླངས་ཏེ། གདུགས་ཀྱི་དུས་ལ་
བབས་པའི་ཚེ། ནུ་བོ་ལ་བརྩེ་བ་ཅན་རཱ་མས། བྷ་ར་ཏ་ལ། ཀྱེ་ར་གླུའི་
གཉེན། ཁྱོད་ཀྱིས་བདག་ཉིད་ཆེན་པོ་འདི་གཉིས་ལ་གསེར་གྱི་རྒྱ་(གོར་མོ་)
སྟོང་ཕྲག་བརྒྱད་བཅུ་རེ་ཡོན་དུ་དབུལ་བར་བྱོས་ལ། གལ་ཏེ་དེ་ལས་གཞན་
པའི་བདོག་པའི་དངོས་པོ་བཞེད་ན། དེ་ཉིད་དུ་མྱུར་དུ་དབུལ་ཅིག ཅེས་
སྨྲས་པ་དང་། བྷ་ར་ཏས་བཀའ་ཉན་ཏེ། མྱུར་བ་ཉིད་དུ་གཞོན་ནུ་གཉིས་
ལགསེར་གྱི་རྒྱུ་རྣམས་བྱིན་པ་དང་། ཀུ་ཤ་དང་ལ་ཝས་མ་བྱིན་[?] པར།
རྒྱ་ཆེ་བའི་བློ་དང་ལྡན་པ་གཉིས་པོ་ཡ་མཚན་དུ་གྱུར་ནས། ཀྱེ་མ་ནོར་འདི་
དག་གིས་ཅི་ཞིག་བྱ། བདག་ཅག་ནི་ནགས་སུ་གནས་ཏེ། ནགས་ཚལ་ན་
རྩ་བ་དང་འབྲས་བུས་འཚོ་ཞིང་གནས་པ་ལ། གསེར་དང་དངུལ་ནགས་སུ་
འཁྱེར་ཏེ་ཅི་བྱ། ཞེས་སྨྲས་པ་ཐོས་ནས་ཉན་པ་པོ་ཐམས་ཅད་སྤྲོ་བར་གྱུར་
ཅིང་། དེ་རྣམས་རཱ་མ་དང་བཅས་པ་ངོ་མཚར་སྐྱེས་སོ།།
དེ་ནས་ར་མས། སྙན་ངག་འདི་གང་སུ་དག་གིས་བྱས་པའམ་གང་
ལས་རྙེད་པ་ཤེས་པ་ལ་སྤྲོ་བར་གྱུར་ནས་གཟི་བརྗིད་དང་ལྡན་པའི་ཐུབ་པ་
གཞོན་ནུ་གཉིས་ལ་འདྲི་བར་བརྩམས་ཏེ། ཀྱེ་ཐུབ་པ་གཞོན་ནུ་དག སྙན་
ངག་ཆེན་པོ་འདི་ལ་ཤོ་ལོ་ཀ་ཅི་ཙམ། ཐུབ་པའི་དབང་པོ་སུ་ཞིག་གིས་བྱས།
བདག་ཉིད་ཆེན་པོ་སྙན་ངག་མཁན་དེ་ཉེ་བར་གནས་པའི་གཞི་ག་ན་མཆིས་
ཞེས་དྲིས་པ་ན། ཚུལ་དེ་ལྟར་དུ་འདྲི་བའི་ར་གླུའི་བདག་པོ་ལ། དྲང་སྲོང་
གཞོན་ནུ་གཉིས་ཀྱི་གསོལ་བ། ༧རྒྱལ་པོ་ཆེན་པོ། སྙན་ངག་འདིའི་སྒོ་
ནས་ཁྱོད་ཀྱི་སྤྱོད་པའི་ཚུལ་ཡོངས་སུ་གསལ་པོར་སྟོན་ཏེ། སྙན་ངག་ཆེན་པོ་
229



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
འདི་ལ་ནི། ཤོ་ལོ་ཀ་སྟོང་ཕྲག་ཉི་ཤུ་རྩ་བཞི་དང་། རྣམ་པར་བཀྲལ་བའི་
ལེའུ་བརྒྱ་ཡོད་ལ། རྒྱལ་པོ་ཆེན་པོ། བདག་ ཉིད་ཆེན་པོ་འདིས་འགོ་
བརྩམས་པ་ནས་བཟུང་། མཇུག་གི་བར་སརྒ་ལྔ་བརྒྱ་དང་། ཀཱ་ཎ་ཌ་དྲུག་
གི་ནང་དུ་བསྡུས་ལ། དེ་ལས་ལོགས་སུ་ཀཱ་ཎ་ཌ་མཐའ་མ་ཡང་བྱས་སོ།། འུ་
བུ་ཅག་གཉིས་ཀྱི་བླ་མ་དྲང་སྲོང་ཆེན་པོ་གྲོག་མཁར་བས། དེ་ཐམས་ཅད་
དང་ཁྱོད་ཀྱི་སྤྱོད་པའི་ཚུལ་མ་ལུས་པ་སྙན་ངག་ཆེན་པོའི་རང་བཞིན་དུ་བྱས་ཏེ།
དེར་ཁྱོད་ཀྱི་འཚོ་བ་མཐར་ཐུག་པའི་བར་དུ་གསལ་བར་བཀོད་པར་བྱས་པ་
ལགས་ན། མི་ ཡི་ དབང་ པོ། གལ་ ཏེ། གསན་ པར་ བཞེད་ ན་ ནི།
ཁྱོད་ཀྱི་བྱ་བ་མཐའ་དག་འདུ་བགྱིས་པའི་མཐར། བདག་ཅག་ལ་སྐབས་དབྱེ་
བར་མཛོད་ལ། རང་གི་རྗེས་སྐྱེས་རྣམས་ དང་ ལྷན་ ཅིག་ ཏུ་ གསོན་ ཅིག
ཅེས་སྨྲས་པ་ན། རཱ་མས། ཤིན་ཏུ་ལེགས་ཀྱི་མཉན་པར་བགྱིའོ།། ཞེས་
སྨྲས་པའི་རྗེས་སུ་སྤུན་གཉིས་པོས་རཱ་མའི་བཀའ་ཉན་ཏེ། རང་གི་གནས་
གང་དུ་ཐུབ་པ་མཆོག་གྲོག་མཁར་བ་གནས་པའི་གཞི་དེ་ཉིད་དུ་ལོག་ལ། རཱ་
མས་ཀྱང་། དྲང་སྲོང་རྣམས་དང་། རྒྱལ་པོའི་ཚོགས་རྣམས་དང་ལྷན་
ཅིག་གླུ་སྙན་དེ་ཉན་ཏེ་ལས་ཀྱི་གཞིར་(མཆོད་སྦྱིན་གྱི་གནས་)སོང་བར་གྱུར་ཏོ།།
དེ་ལྟར་ཉིན་དང་པོ་ལ། ཀུ་ཤ་དང་ལ་ཝས་བླངས་པ་ཡང་ དག་ པའི་ གླུ།
དབྱངས་སྙན་པ། ཚིག་ཡིད་དུ་འོང་བས་ཁེངས་པ། ཚེགས་མཚམས་དང་
གདངས་ཕུན་སུམ་ཚོགས་པ། པི་ཝང་གི་རྒྱུད་ལས་འཕོས་པ། གསལ་བྱེད་
དང་ལྡན་པའི་གླུ་སྙན་པོ་ཀུན་ལ་ཐོས་པར་བྱས་སོ།།
༩༥. ཚུལ་དེ་ལྟ་བུས། རཱ་མས་དྲང་སྲོང་རྣམས་དང་། རྒྱལ་པོ་
230



༄༅།།ཨུཏྟརའི་ཀཎྜ།
རྣམས་དང་། སྤྲེའུའི་ཚོགས་དང་ལྷན་ཅིག་ཏུ། ཉིན་མང་པོར་གླུ་མཆོག་
ཏུ་སྙན་ཞིང་ཡིད་དུ་འོང་བ་ཉན་ཏེ། གླུ་དེ་ལས། ཀུ་ཤ་དང་ལ་ཝ་གཉིས་པོ་
སི་ཏཱའི་ བུ་ ཡིན་ པ་ ཤེས་ ནས། ཚོགས་ ཀྱི་ དབུས་ སུ་ གནས་ པ་ རཱ་ མས།
བསམ་པ་དང་ཀུན་ཏུ་སྤྱོད་པ་རྣམ་པར་དག་པ་དང་ལྡན་པའི་ཕོ་ཉ་བཀུག་སྟེ།
འདི་ལྟར་དུ། ཀྱེ་དག ཁྱེད་ཅག་འདི་ནས་ལེགས་ལྡན་ཐུབ་པ་གྲོག་མཁར་
བའི་དྲུང་དུ་སོང་ལ། ཁོ་བོའི་འཕྲིན་འདི་གསོལ་ཅིག གལ་ཏེ་སི་ཏཱ་སྤྱོད་
པ་རྣམ་པར་དག་ཅིང་། སི་ཏཱ་ལ་ཉེས་པའི་དྲི་མ་(ཁྱོ་བོ་གཞན་དང་འགྲོགས་པའི་
ཉེས་པ་)ཆ་ཙམ་ཡང་མེད་ན། དྲང་སྲོང་ཆེན་པོ་ལས་རྗེས་སུ་གནང་བ་བླངས་
ཏེ། འདིར་འོངས་ནས་སྐྱེ་བོའི་ཚོགས་ཀྱི་དབུས་སུ། རང་གི་དག་པ་གང་
ཡིན་པ་ཚད་མ་གྱུར་པ་ཉིད་དུ་བྱོས་ཤིག དེ་བཞིན་དུ། སི་ཏཱ་འདིར་
འོངས་ནས། རང་གི་དག་པས་ཡིད་འཆོས་སུ་འཇུག་པར་འདོད་དམ་མི་
འདོད། ཅེས་ཚུལ་འདི་ཁྱེད་ཅག་གིས་ཀྱང་དྲང་སྲོང་ཆེན་པོ་དང་། སི་
ཏཱའི་མངོན་པར་འདོད་པ་ཅི་འདྲ་བ་ཤེས་པར་བྱོས་ལ། ཁོ་བོ་ལ་འཕྲིན་
སྤྲིངས་ཤིག སང་ནངས་པར་མི་ཐི་ལའི་གཞོན་ནུ་མ། སྐྱེ་བྱེད་ཀྱི་བུ་མོ་
(གཉིས་ཀ་སི་ཏཱའི་མིང་)སྐྱེ་བོའི་ཚོགས་སུ་འོངས་ཏེ། ཁོ་བོའི་ནག་ནོག་（ཀ་
ལངྐ་དྲི་མ། མིང་ཆད། སྐབས་འདིར་ཁྱོ་བོ་གཞན་དང་འགྲོགས་པའི་ཆུང་མ་དང་
ལྷན་ཅིག་འགྲོགས་པའི་ཉེས་པ་)རིང་དུ་བྱ་བའི་ཕྱིར་བྲོ་བོར་དགོས་སོ་ཞེས་སྨོས་
ཤིག ཅེས་རཱ་མ་ལས་ངོ་མཚར་ཅན་གྱི་ཚིག་ཐོས་ཏེ་ཕོ་ཉ་དེ་རྣམས་གང་དུ་
ཐུབ་པ་ གྲོག་ མཁར་ གནས་ པའི་སྤྱིལ་བུ་ (རྩྭ་ ཁང་ཆུང་ དུ་） དེར་ སོང་ བ་ ན།
བདག་ཉིད་ཆེན་པོ་གྲོག་མཁར་ནི། གཟི་འོད་འབར་བའི་མེ་བཞིན་གཟི་བྱིན་
231



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
དང་ལྡན་པ་མཐོང་བ་དང་། ཕོ་ཉ་རྣམས་ཀྱིས་ཕྱག་འཚལ་ཏེ། རཱ་མས་
བསྲིངས་པའི་འཕྲིན་སྙན་པ། ཡིད་དུ་འོང་བའི་ཚིག་དང་ལྡན་པ་རྣམས་
གསོལ་བར་བྱས་སོ།། གཟི་བྱིན་བཟང་པོ་ཐུབ་པ་གྲོག་མཁར་བས། ཕོ་ཉ་
རྣམས་ལས་ རཱ་ མ་ མངོན་ འདོད་ ཤུགས་ དྲག་ དང་ ལྡན་ པ་ ཤེས་ ཏེ་ སྨྲས་ པ།
ཁྱོད་ཅག་བདེ་ལེགས་སུ་གྱུར་ཅིག ར་གླུའི་བདག་པོས་ཇི་ལྟར་བསྒོ་བ་དེ་
བཞིན་དུ། སི་ ཏཱས་ དེ་ ལྟར་ བྱེད་ པར་ འགྱུར་ ཏེ། ཅིའི་ ཕྱིར་ ཞེ་ ན།
བདག་པོ་ནི་ཆུང་མའི་ལྷ་ཉིད་ཡིན་པའི་ཕྱིར་རོ།། ཞེས་ཐུབ་པས་ཇི་ལྟར་སྨྲས་
པ་དེ་ལྟར་ར་གླུའི་བདག་པོ་ལ་སྨྲས་པ་དང་། དེ་རབ་ཏུ་སྤྲོ་བ་དང་ལྡན་པས།
མཆོད་པར་འོས་ཤིང་། ཞབས་སུ་ལྡན་པའི་ཐུབ་པ་སློབ་མ་དང་བཅས་པ་
རྣམས་དང་། མངག་གཞུག་དང་བཅས་པའི་རྒྱལ་པོ་རྣམས་ཀྱང་རུང་སྟེ།
གང་དུ་འདིར། སི་ཏཱས། དག་པ་བརྗོད་ཅིང་(དག་པ་ཕུད་པ་) བདེན་
པའི་ཚིག་སྙན་པར་སྨྲ་བ་རྣམས་ཉན་པར་འདོད་ཅིང་། ཚུལ་འདིར་སི་ཏཱས་
དག་པར་བརྗོད་པ་ལ་ལྟ་བར་འདོད་པ་རྣམས་ལེགས་པར་བརྟག་པར་འོས་སོ་
ཞེས། བདག་ཉིད་ཆེན་པོ་རཱ་མས་སྨྲས་པ་ན། དྲང་སྲོང་ཆེན་པོས་གཙོར་
གྱུར་པའི་དྲང་སྲོང་གི་ཚོགས་རྣམས་ཀྱིས། ལེགས་སོའི་སྒྲས་ཁེངས་པ་ན།
རྒྱལ་པོ་རྣམས་ཀྱིས་བདག་ཉིད་ཆེན་པོ་རཱ་མ་ལ། ཀྱེ་མི་ཡི་མཆོག་ས་ཆེན་པོ་
འདི་ན། འདི་ལྟ་བུའི་སྨྲ་བ་མཆོག་ཏུ་གྱུར་པ་ནི་ཁྱོད་ཁོ་ན་ལས་ཐོས་ཀྱིས།
གཞན་སུ་ལས་ཀྱང་མི་ཐོས་སོ་ཞེས་རབ་ཏུ་བསྔགས་ཏེ་བསྟོད་པར་བྱས་སོ།།
ཚུལ་འདི་ལྟར་དུ། ཉིན་ཕྱི་མ་ལ་སི་ཏཱས་དག་པ་བརྗོད་པ་ལ་ངེས་པར་བྱས་ཏེ།
ཕས་རྒོལ་འཇོམས་པ་རཱ་མས། དེར་འདུས་པ་རྣམས་རང་རང་གི་གནས་སུ་
232



༄༅།།ཨུཏྟརའི་ཀཎྜ།
འགྲོ་བར་རྗེས་སུ་གནང་བ་བྱིན་ཏོ།།
ཁེ༦.དེ་ནས་དེའི་ནུབ་མོ་འདས་ཏེ་ནམ་ནངས་པ་ན། གཟི་བརྗིད་
དང་ལྡན་པ་ར་གླུའི་བདག་པོ་མཆོད་སྦྱིན་གྱི་གནས་སུ་འོངས་ཏེ། དྲང་སྲོང་
གི་མཆོག་རྣམས་གདན་དྲངས་སུ་བཅུག་སྟེ། དེ་རྣམས་ནི་དྲང་སྲོང་གནས་
འཇོག་དང་། ཝ་མ་དེ་ཝ་དང་། ཇ་བ་ལའི་བུ་དང་། འོད་སྲུང་དང་།
ཐམས་ཅད་གཉེན་དང་། དཱིན་དང་། དཀའ་ཐུབ་པ་ཆེན་པོ་ངན་སྤོང་
དང༌། པུ་ལ་སྐྱ་དང་། ཤཀྟི་དང་། བྷངྒ་ཝ་དང་། རིང་དུ་འཚོ་དང་།
མརྒཎེ་ཡ་དང་། གྲགས་ལྡན་མོ་ག་ལའི་བུ་དང་། གངྒཱ་དང་། ཙྩ་ཝ་ན་
དང་། ཆོས་ཤེས་པ་ཕྲ་མོ་ད་དང་། གཟི་བརྗིད་ཅན་བྷ་ ར་ དྷ་ཛ་དང་།
མི་ཡི་ བུ་ དང་། འོད་ བཟང་ དང་། མིས་ བྱིན་ དང༌། རི་ བོ་ དང་།
གྲགས་པ་ཆེན་པོ་ཅན་གོ་ཏཱ་མ་དང་། ཀ་ཏྱཱ་ཡ་ན་དང་། མཆོད་སྦྱིན་བཟང་
པོ་དང་། དཀའ་ཐུབ་ཀྱི་གཏེར་དྲང་སྲོང་ཨ་ག་སྐྱ་དང་། གཞན་ཡང་།
དཀའ་ཐུབ་དྲག་པོ་སྐྱོང་བར་བྱེད་པའི་དྲང་སྲོང་ཆེན་པོའི་ཚོགས་དཔག་ཏུ་མེད་
པ་འདུས་པར་གྱུར་ཏོ།། ཕ་རོལ་དུ་གནོན་པ་ཆེན་པོ་སྲིན་པོ་རྣམས་དང་།
སྟོབས་པོ་ཆེ་སྤྲེའུའི་ཚོགས་རྣམས་དང་། བློ་གྲོས་ཆེན་པོའི་ཚོགས་ཐམས་ཅད་
སྤྲོ་བ་ཆེན་པོས་འོངས་སོ།། ཕྱོགས་གཞན་དང་གཞན་དུ་སོང་བའི་བྲམ་ཟེ་
དཀའ་ཐུབ་དྲག་པོ་ལ་གནས་པ་དང་། རྒྱལ་རིགས་དང༌། རྗེ་རིགས་དང་།
དམངས་རིགས་སྟོང་ཕྲག་མང་པོའི་གྲོགས་སུ་གྱུར་པ་རྣམས་ཀྱང་ཉེ་བར་འདུས་
པར་གྱུར་ཏེ། སི་ཏཱས་དག་པ་བརྗོད་པའི་བྲོ་བོར་བ་ལྟ་བའི་ཕྱིར་དུ། རིག་
པ་དང་བྱ་བ་ལ་མཁས་པ་དང་། རྣལ་འབྱོར་ལ་གནས་པའི་སྐྱེ་བོའི་ཚོགས་
233



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཀྱང་ཕྱོགས་ ཐམས་ ཅད་ནས་འོངས་པར་གྱུར་ཏོ།། རྒྱལ་པོའི་མདུན་སར་
འདུས་པའི་སྐྱེ་བོ་རྣམས་ཕ་བོང་བཞིན་དུ་གཡོ་བ་མེད་པར་གནས་པ་མཐོང་
ནས། ཐུབ་པ་གྲོག་མཁར་བས་སི་ཏཱ་འཁྲིད་དེ་དེར་འོང་བ་ན། སི་ཏཱ་ནི་
མགོ་བོ་དུད་ཅིང་། ལག་པ་གཉིས་ནི་ཐལ་མོ་སྦྱར། མིག་ནས་ནི་མཆི་མ་
ལྷུང་། ཡིད་ལ་ནི་རཱ་མ་བཀོད་དེ། དྲང་སྲོང་ཆེན་པོ་དེའི་རྗེས་སུ་འོངས་
པའི་ཚེ། སི་ཏཱ་ནི། ཇི་ལྟར་ཚངས་པའི་རྗེས་སུ་འབྲངས་པ་ཨ་ཏྲི་བཞིན་དུ་
མཐོང་ནས། ཐམས་ཅད་ཀྱིས་ལེགས་སོ་ལེགས་སོ་ཞེས་བྱ་བའི་སྒྲ་བསྒྲགས་
སོ།། དེའི་ཚེ་ལྟད་མོར་འདུས་པ་རྣམས་ཀྱི་སྙིང་ལ་སྡུག་བསྔལ་འབྱིན་པའི་མྱ་
ངན་གྱིས་ནོན་ཏེ། ཐམས་ཅད་གཅོམ་སྐྱུངས་ཏེ། ལ་ལས་ནི། དཔལ་
དགའ་བྱེད་ཁྱོད་ཀྱིས་ལེགས་པར་བྱས་སོ་ཞེས་སྨྲ་ལ། ལ་ལས་ནི། སི་ཏཱ།
ཁྱོད་ཀྱིས་ལེགས་པར་བྱས་སོ་ཞེས་ཟེར་ལ། གཞན་མང་པོས་ནི། རཱ་མ་
དང་སི་ཏཱ་གཉིས་ཀ་ལ་ལེགས་སོའི་སྒྲ་སྒྲོགས་པར་བྱེད་དོ།། དེ་ནས་སྐྱེ་བོའི་
ཚོགས་ཆེན་པོའི་དབུས་སུ། སི་ཏཱ་དང་ ལྷན་ ཅིག་ ཏུ་འོངས་ པའི་ ཐུབ་པ་
མཆོག་དེས་ར་གླུའི་བདག་པོ་ལ། འདི་ལྟར། ཀྱེ་ཤིང་རྟ་བཅུ་པའི་གཉེན།
སི་ཏཱ་འདི་ནི་བརྟུལ་ཞུགས་བཟང་པོ་ཅན་(བདག་པོའི་བརྟུལ་ཞུགས་སྐབས་འདིར་
རང་གི་ཁྱོ་ལས་གཞན་ལ་མི་སེམས་པ་》ཆོས་ལ་རྣམ་པར་གནས་པ་ལགས་མོད་ཀྱང་།
ཁྱོད་ལ་སྐྱེ་བོས་ཁ་ཟེར་བ་ལ་འཇིགས་ཏེ་བོར་བས། འདི་ཁོ་བོའི་བསྟི་གནས་
དང་ཉེ་བར་འོངས་སོ།། ཀྱེ་བརྟུལ་ཞུགས་དང་ལྡན་པ། འདིས་དེ་རིང་
ཁྱོད་ལ་ དག་ པ་ བརྗོད་ པར་བྱེད་པ་ཡིན་པས། དེའི་ཕྱིར། ཁྱོད་ཀྱིས་
གནང་བ་སྦྱིན་པར་མཛོད་ཅིག ཁྱེའུ་ཀུ་ཤ་དང་། ལ་ཝ་འདི་གཉིས་པོ་ནི་
234



༄༅།།ཨུཏྟརའི་ཀཎྜ།
སྐྱེད་བྱེད་ཀྱི་བུ་མོ་སི་ཏཱའི་མངལ་ལས་བཙས་པ་མཚེ་མར་སྐྱེས་པ་སྟེ། ཁྱོད་
ཉིད་ཀྱི་བུ། གཞན་གྱིས་མི་ཐུབ་པ་ཕ་རོལ་ལས་རྒྱལ་བའི་དཔའ་བོ་ཡིན་ནོ།།
ཀྱེ་ར་གྲུའི་གཉེན། བདག་ནི། རབ་མཁས་ཆུ་ལྷའི་བུ་བཅུ་པ་ལགས་ཏེ།
བདག་གིས་རྫུན་གྱི་ཚིག་སྨྲས་པ་ནམ་ཡང་མི་དྲན་པས། དེའི་ཕྱིར། ཁྱོད་
ལ་བདེན་པར་སྨྲ་ཡི། འདི་གཉིས་པོ་ནི་ཁྱོད་ཁོ་ནའི་བུ་ཡིན་ནོ།། བདག་གི་
ལོ་སྟོང་ཕྲག་དུ་མའི་དཀའ་ཐུབ་དྲག་པོ་བྱས་ཏེ། གལ་ཏེ་མི་ཐི་ལའི་དབང་མོ་
གཞོན་ནུ་འདི་ལ་ཉེས་པ་མཆིས་ན་ནི། བདག་ལ་དཀའ་ཐུབ་དེའི་འབྲས་བུ་
ཐོབ་པར་མ་གྱུར་ཅིག བདག་གིས་ཡིད་དང་ངག་གི་ལས་ཀྱི་སྒོ་ནས་སྔོན་
ནམ་ཡང་སྡིག་པ་མ་བྱ་ཤིང་། མི་ཐི་ལའི་གཞོན་ནུ་མ་འདི་ལ་ཡང་། སྡིག་
པ་མ་མཆིས་ན། བདག་སྡིག་པ་དང་བྲལ་ཞིང་། བསོད་ནམས་ཀྱི་འབྲས་
བུ་འཐོབ་པར་གྱུར་ཅིག ཀྱེ་ར་གྲུའི་གཉེན། བདག་གི་དབང་པོ་ལྔ་དང་།
ཡིད་ཀྱི་སྒོ་ནས། སི་ཏཱ་རྣམ་པར་དག་པ་ཉིད་དུ་ཡང་དག་པར་ཤེས་ནས།
གང་གི་ཚེ། སི་ཏཱ་ནགས་ཀྱི་ནང་ཆུ་བོའི་རྒྱུན་འབབ་པའི་ངོགས་སུ་གནས་པ་
མཐོང་ནས། རང་ གི་ བསྟི་ གནས་ སུ་ རྗེས་ སུ་ བཟུང་ བར་ བགྱིས་ སོ།།
འདིའི་ཀུན་ཏུ་སྤྱོད་པ་ནི། སྒོ་ཀུན་ནས་རྣམ་པར་དག་ཅིང་། སྡིག་པས་མ་
གོས་པ། རང་གི་བདག་པོ་ལྷ་ཉིད་དུ་སེམས་པར་བྱེད་པ་ཡིན་ལ། དེའི་
ཕྱིར། འཇིག་རྟེན་པ་ཁ་ཟེར་བ་ལ་འཇིགས་པ་ཁྱོད་ལ། སི་ཏཱ་རང་གི་དག་
པས་དབུགས་འབྱིན་པར་འགྱུར་རོ། ཀྱེ་རྒྱལ་པོ་གཞོན་ནུ། སི་ཏཱའི་རང་
བཞིན་དང་བསམ་པ་མཆོག་ཏུ་དག་པ་གང་ཡིན་པ་ནི། བདག་གི་ལྷ་ཡི་མིག་
གིས་མངོན་ པར་ ཤེས་ ཏེ། རང་ གི་ བསྟི་ གནས་ སུ་ འཇུག་ པར་ བྱས་ ལ།
235



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཁྱོད་ཀྱིས་ནི། སི་ཏཱ་ཐམས་ཅད་དུ་རྣམ་པར་དག་པར་ཤེས་བཞིན་དུའང་།
འཇིག་རྟེན་པའི་སྨོད་པའི་དྲི་མས་བསླུས་ཏེ་རང་གི་ཆུང་མ་སྤངས་མོད་ཀྱང་།
སི་ཏཱས་ནི། རང་གི་སྲོག་ལས་ཀྱང་ཁྱོད་ལ་ལྷག་པར་གཅེས་པར་འཛིན་པར་
བྱེད་དོ་ཞེས་སྨྲས་སོ།།
(༸༧.དེ་ལྟར་དྲང་སྲོང་གྲོག་མཁར་གྱིས་སྨྲས་པ་ན། ར་གླུའི་མགོན་
པོས། གཟུགས་བཟང་མོ་སི་ཏཱ་ལ་ལན་གཅིག་བལྟས་ཏེ། སྐྱེ་བོའི་དབུས་
སུ་ལག་པ་ཐལ་མོ་སྦྱར་ནས། དྲང་སྲོང་གྲོག་མཁར་ལ། ཀྱེ་སྐལ་བ་བཟང་
པོ། ཁྱོད་ནི་ཆོས་ཤེས་པ་ལགས་པས་སི་ཏཱའི་རང་བཞིན་དང་འབྲེལ་བ་ཇི་
ལྟར་སྨྲས་པ། དེ་ཐམས་ཅད་དེ་བཞིན་ཉིད་དུ་བཟུང་བར་བགྱིའོ།། ཀྱེ་
ཚངས་པ། ཁྱོད་ལས་སྐྱོན་དང་བྲལ་བའི་ཚིག་ཐོས་ཏེ། སི་ཏཱས་ལན་ཅིག
ལྷ་རྣམས་ཀྱི་མདུན་དུ་དག་པ་བརྗོད་པའི་རྒྱུས། བདག་གི་སྙིང་གི་ནང་དུ་སི་
ཏཱ་ལ་གནས་བྱིན་ཏེ། ཕྱི་རྗེས་སུ་སླར་ཡང་འཇིག་རྟེན་པའི་སྨོད་པས་ཁ་ཟེར་
བའི་དབང་གིས། མི་ཐི་ལའི་བུ་མོ་བོར་དགོས་པར་གྱུར་མོད་ཀྱང་། སི་ཏཱ་
སྡིག་པ་དང་བྲལ་བར་ཤེས་བཞིན་དུ། ཚོགས་ལ་འཇིགས་ཏེ་སི་ཏཱ་ཡོངས་སུ་
བོར་བ་ལགས་ཏེ། དེའི་ཕྱིར་ཁྱོད་ཀྱིས། བདག་གི་ཉེས་པའི་ཚོགས་ཐམས་
ཅད་བཟོད་པར་མཛོད་ཅིག སི་ཏཱ་ལས་ཁྱེའུ་མཚེ་མ་ཀུ་ཤ་དང་ལ་ཝ་སྐྱེས་པ་
ཡང་། རང་གི་བུ་ལགས་པ་འདི་ཡང་བདག་གིས་ཤེས་ལགས་སོ།། དེ་ལྟ་
མོད་ཀྱང་། སི་ཏཱས་དེ་རིང་སྐྱེ་བོའི་ཚོགས་ཆེན་པོའི་དབུས་འདི་ཉིད་དུ་རྣམ་
པར་དག་པའི་ཚུལ་ཚད་མར་གྱུར་པ་ཉིད་དུ་བྱས་ན་ནི། བདག་མི་ཐི་ལའི་
དབང་མོ་ལ་ལྷག་པར་བརྩེ་བ་བགྱི་ནུས་སོ་ཞེས་སྨྲས་སོ།། དེ་ནས་དགའ་བྱེད་
236



༄༅ཨུཏྟརའི་ཀཎྜ།
རཱ་མ་ཇི་ལྟར་མངོན་པར་འདོད་པ་ཤེས་ཏེ། སི་ཏཱས་དག་པ་བརྗོད་པ་ལ་
ཕྱོགས་པ་ན། ལྷ་ཡི་དབང་པོ་ལ་སོགས་པ་གཟི་བརྗིད་ཆེ་བའི་ལྷ་ཡི་ཚོགས་
མེས་པོ་ཚངས་པ་བཅས་པ་ཐམས་ཅད་དེར་འོངས་ཏེ། ཉི་མ་དང་། ནོར་
ལྷ་དང་། དྲག་པོ་དང་། ཁྱབ་འཇུག་ལ་སོགས་པ་ལྷ་ཡི་ཚོགས་ཐམས་ཅད་
དང་། དྲང་སྲོང་ཆེན་པོ་རྣམས་དང་། ཀླུ་དང་། མཁའ་ལྡིང་དང་།
གྲུབ་པའི་ཚོགས་ཡོངས་སུ་རྫོགས་པ་དང་བཅས། སི་ཏཱས་དག་པ་བརྗོད་པ་
བལྟ་བའི་ཕྱིར་བག་ཚ་བཞིན་དུ་ཕྱོགས་དེར་ལྷགས་སོ།། དེ་ལྟར་ལྷ་དང་དྲང་
སྲོང་གི་ཚོགས་ཉེ་བར་ལྷགས་པ་མཐོང་ནས་ར་གླུའི་བདག་པོས། ཀྱེ་ལྷ་ཡི་
མཆོག་རྣམས། ཇི་ལྟར་ཉིད་དུའང་དྲང་སྲོང་ཆེན་པོ་གྲོག་མཁར་ལས་སི་ཏཱ་
སྐྱོན་དང་བྲལ་བ་ཉིད་དུ་ངེས་པ་རྙེད་མོད་ཀྱང་། དེང་སྐྱེ་བོའི་ཚོགས་ཆེན་
པོའི་དབུས་སུ་ལུས་འཕགས་ཀྱི་བུ་མོ་རྣམ་པར་དག་པ་ཚད་མར་གྱུར་པ་ཉིད་དུ་
བྱས་ན། བདག་ལྷག་པར་རབ་ཏུ་དགའ་བར་འགྱུར་རོ་ཞེས་སྨྲས་པའི་མཇུག་
དེ་མ་ཐག་ཏུ། ལྷ་ཡི་དྲི་བཟང་པོ་དང་ལྡན་པ། ཡིད་ལ་དགའ་བ་བསྐྱེད་པ།
མཆོག་ཏུ་གཙང་ཞིང་དགེ་བར་བྱེད་པ། ལྷ་ཡི་མཆོག་རླུང་གི་ལྷ་དལ་བུས་རྒྱུ་
བར་བྱས་ཏེ། ཕྱོགས་ཐམས་ ཅད་ནས་སྐྱེ་བོའི་ཚོགས་ལ་སྤྲོ་བ་སྤེལ་ བར་
བརྩམས་སོ།། དེར་འདུས་པའི་མི་རྣམས་ཀྱིས་ནི། སྔོན་གྱི་རྫོགས་ལྡན་གྱི་
དུས་དང་མཚུངས་པ། ཡིད་ལས་འདས་པའི་གནས་སྐབས་ངོ་མཚར་ཅན་
མིག་གིས་མཐོང་ངོ་།། དེའི་ཚེ། སི་ཏཱ་ནི། དཀའ་ཐུབ་པའི་སྤྱོད་པ་དང་
རྗེས་སུ་མཐུན་པར་ གོས་ངུར་སྨྲིག་གྱོན་ཏེ། རང་ཉིད་ ལྷ་ དང་བཅས་པ་
ཐམས་ཅད་ཀྱི་དབུས་སུ་ཉེ་བར་གནས་པ་ཤེས་ནས། ལག་པ་ཐལ་མོ་སྦྱར་ཏེ།
237



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
མིག་དང་གདོང་འོག་ཏུ་བལྟས་ཏེ། འདི་ལྟར་དུ་སྨྲས་པ། བདག་གིས།
དཔལ་དགའ་བྱེད་རཱ་མ་ལས་གཞན་པའི་སྐྱེ་བོ་སུ་ཡང་ཡིད་ལ་བྱས་པ་མེད་ན།
བདེན་པ་དེས། བདག་ལ་བཅོམ་ལྡན་མ་ས་ཡི་ལྷ་མོའི་ཕང་པར་གནས་སྩོལ་
ཅིག དེ་བཞིན་དུ། གལ་ཏེ་བདག་གིས་ནི། ཡིད་དང་ངག་གི་ལས་ཀྱི་
སྒོ་ནས་ དཔལ་ དགའ་ བྱེད་ རཱ་ མ་ ཁོ་ ན་ སེམས་ ཤིང་ མཆོད་ པ་ པོ་ ཡིན་ ན།
བཅོམ་ལྡན་མ་ས་ཡི་ལྷ་མོ་ཁྱོད་ཉིད་ཀྱི་པང་པར་གནས་སྩོལ་ཅིག གཞན་དུ་
ཡང་། བདག་གི་ལེགས་ལྡན་དགའ་བྱེད་རཱ་མ་ལས་གཞན་པའི་སྐྱེས་པ་སུ་
ཡང་མི་ཤེས་པས།(འདི་ཁྱོ་ཤུག་གི་ལུས་ཀྱི་འབྲེལ་བའི་ཐོག་ན་འབྲེལ་མེད་ཅེས་པའི་
དོན།) བདག་གིས་སྨྲས་པའི་ཚིག་བདེན་ན། བཅོམ་ལྡན་མ་ས་ཡི་ལྷ་མོ་རང་
ཉིད་ཀྱི་པང་པར་གནས་སྩོལ་ཅིག ཅེས་ལུས་འཕགས་ཀྱི་བུ་མོ་སི་ཏཱས་དག་
པ་བརྗོད་མ་ཐག་ཏུ། ས་འོག་ནས་གསེར་གྱི་ཁྲི་མཛེས་ཤིང་འོད་དང་ལྡན་པ་
ཞིག་མངོན་དུ་གྱུར་ཏེ། དེ་ནི་ལྷ་ཡི་རིན་པོ་ཆེའི་ཚོགས་ཀྱིས་རྣམ་པར་བརྒྱན་
པ། སྟོབས་དང་ལྡན་པའི་ཀླུ་རྣམས་ཀྱིས་བཟུང་སྟེ། སེང་གེའི་ཁྲི་དེ་མགོ་
བོས་བཏེགས་ཏེ། དེའི་སྟེང་དུ་ནོར་འཛིན་གྱི་ལྷ་མོ་མངོན་པར་འདུག་སྟེ།
དེས་ལུས་འཕགས་ཀྱི་བུ་མོ་སི་ཏཱ་རང་གི་ལག་པ་གཉིས་ཀྱིས་ཕང་པར་བླངས་
ནས། ལེགས་ པར་ བསུ་ བ་ བྱས་ ཏེ་ མངོན་ པར་ དགའ་ བར་ བསྟོད་ དེ།
གསེར་གྱི་ཁྲི་ལ་བཞག་གོ། སེང་གེའི་ཁྲི་ལ་གནས་པའི་སི་ཏཱ་ས་ཆེན་པོར་
འཇུག་པར་རྩོམ་པ་ན། ལྷ་རྣམས་ཀྱིས་ཕྱོགས་དེར་བལྟས་ནས་མེ་ཏོག་གི་
ཆར་དབབ་པ་དང་ལྷན་ཅིག་ཏུ་ལྷ་རྣམས་ཀྱིས། ལེགས་སོ་ལེགས་སོ།། ཀྱེ་
མ་(ཨེ་མ།) སི་ཏཱ་ཁྱོད་ཀྱི་ཚུལ་ཁྲིམས་ཀྱི་རང་བཞིན་ནི་འདི་ལྟར་མཛེས་ཤིང་།
238



༄༅།།ཨུཏྟརའི་ཀཎ།
རྣམ་པར་དག་ཅིང་། དྲི་མ་དང་བྲལ་བ་ཡིན་པས། ལེགས་སོ་ལེགས་སོ་
ཞེས་སྒྲ་ཆེན་པོ་བསྒྲགས་སོ།། སི་ཏཱ་ས་འོག་ཏུ་ཞུགས་པ་མཐོང་སྟེ། བར་
སྣང་ལ་གནས་པའི་ལྷ་རྣམས་འགྲེངས་བཞིན་དུ་དག་པའི་ཡིད་ཀྱིས་གཏམ་རྣམ་
པ་སྣ་ཚོགས་སྨྲ་ལ། མཆོད་སྦྱིན་གྱི་དཀྱིལ་འཁོར་དུ་འོང་བའི་ཐུབ་པ་རྣམས་
དང་། མི་ཡི་དབང་པོ་རྣམས་ངོ་མཚར་དུ་གྱུར་ཅིང་བར་སྣང་དང་ས་གཞི་ལ་
གནས་པ་རྒྱུ་བ་དང་མི་རྒྱུ་བའི་སྲོག་ཆགས་རྣམས་དང་། ས་སྟེང་དུ་ལུས་
བོངས་ཆེ་བའི་སྲིན་པོ་རྣམས་དང་། ཀླུའི་རྒྱལ་པོ་ཀྱང་ཤིན་ཏུ་ངོ་མཚར་ཏེ།
ལ་ལ་ནི་དགའ་བའི་ཅ་ཅོ་སྒྲོག ལ་ལ་ནི་བསམ་གཏན་ལ་གནས་པར་བྱེད།
ལ་ལས་ནི་རཱ་མའི་ཕྱོགས་སུ་བལྟ། ལ་ལ་སི་ཏཱའི་ཕྱོགས་སུ་བལྟས་ཏེ་ཡིད་ཁོང་
དུ་ཆུད་ཅིང་འདུག་པར་གྱུར་ཏོ།། དེ་ནས་སི་ཏཱ་ས་འོག་ཏུ་ཞུགས་ཟིན་པ་
དང་། དེར་འོངས་པ་ཐམས་ཅད་དགའ་བ་དང་སྡུག་བསྔལ་བའི་ངང་དུ་
སིམ་པར་གྱུར་ནས། སྐད་ཅིག་གཉིས་ཀྱི་ཡུན་ལ་སྐྱེ་བོའི་ཚོགས་ཐམས་ཅད་
ཀུན་ཏུ་རྨོངས་པས་ནོན་ཅིང་སྒྲིབ་པ་བཞིན་དུ་གྱུར་ཏོ།།
༩༨.ལུས་འཕགས་ཀྱི་བུ་མོ་ས་འོག་ཏུ་ཞུགས་པའི་རྗེས་སུ། རཱ་མའི་
དྲུང་ན་གནས་པའི་སྤྲེའུ་རྣམས་དང་། དྲང་སྲོང་དང་ཐུབ་པ་ཐམས་ཅད་
ཀྱིས། བཟང་མོ་སི་ཏཱ། ཁྱོད་ལེགས་སོ་ལེགས་སོ་ཞེས་སྨྲ་བར་བྱེད་ལ།
འོན་ཀྱང་། རཱ་མ་ནི་ཤིན་ཏུ་སྡུག་བསྔལ་བས་ཡིད་ཁོང་དུ་ཆུད་དེ། འཁར་
བ་ལ་བརྟེན་ནས་འགྲེངས་ཏེ་མགོ་བོ་དུད་ཅིང་། མིག་ནས་མཆི་མ་འབྱིན་
པར་བྱེད་དོ།། དེ་ལྟར་ཡུན་རིང་པོའི་བར་དུ་ངུ་བཞིན་མཆི་མ་རྒྱུན་མི་ཆད་དུ་
ལྷུང་བཞིན་དུ། རཱ་མ་སྡུག་བསྔལ་ཞིང་ཁོང་ཁྲོ་བར་ཡང་གྱུར་ནས། འདི་
239



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ལྟར་དུ་སྨྲས་ཏེ། ཀྱེ་མ། དེ་རིང་ཁོ་བོའི་ཡིད་ནི། སྔོན་ནམ་ཡང་མ་བྱུང་
བའི་མྱ་ངན་གྱི་དབུས་སུ་ལྷུང་བར་འདོད་དེ། ཅིའི་ཕྱིར་ཞེ་ན། ལྷ་མོ་
དཔལ་མོའི་གཟུགས་ཅན་མ་སི་ཏཱ་ནི། དུས་འདི་ཉིད་དུ་ཁོ་བོའི་མིག་གི་
མདུན་དུ་མི་སྣང་བར་གྱུར་ཏེ། གང་གི་ཚེ། སྔོན་གྱི་དུས་སུ་ནི་སི་ཏཱ་རྒྱ་མཚོ་
ཆེན་པོའི་ཕ་རོལ་ཏུ་སོང་སྟེ་མ་མཐོང་བ་ན། དེའི་ཚེ་ངས་སི་ཏཱ་ལང་ཀ་ནས་
ཕྱིར་ལྡོག་པར་བྱས་མོད་ཀྱང་། ད་ནི་ནོར་འཛིན་ས་ཡི་འོག་ནས་སླར་ཇི་ལྟ་
བུས་བཟློག་པར་བགྱི། ཞེས་སྨྲས་ཏེ། རཱ་མས། ཀྱེ་ས་ཡི་ལྷ་མོ། ཁྱོད་
ཀྱིས་ངའི་སི་ཏཱ་སླར་ས་སྟེང་དུ་ཐོངས་ཤིག། གཞན་དུ་ན་ཁོ་བོ་ཤིན་ཏུ་ཁོང་
འཁྲུགས་པར་གྱུར་ན། ཁོ་བོའི་མཐུ་ཇི་ལྟར་ཆེ་བ་ཁྱོད་ཀྱིས་ཀྱང་ཤེས་སོ།།
ཀྱེ་ལྷ་མོ། ངེས་པ་དོན་དུ་ནི། ཁྱོད་ངའི་སྒྱུག་མོ་(མནའ་མའི་ཨ་མ་)ཡིན་ཏེ།
གང་གི་ཚེ། ཇ་ན་ཀའི་རྒྱལ་པོ་ལས་ཏོག་རྩེ་བླངས་ཏེ་བརྐོས་པ་ན། དེ་ནས་
ལུས་འཕགས་ཀྱི་བུ་མོ་མངོན་གྱུར་དུ་ཕྱིར་བྱུང་བས། ཡང་ན་ནི་ངའི་སི་ཏཱ་
ཚུར་བྱིན་ཅིག ཡང་ན་ནི། ཁྱོད་ཀྱི་པང་པར་ངའི་ཕྱིར་དུ་གནས་སྩོལ་ཅིག
ཅིའི་ཕྱིར་ཞེ་ན། ཁོ་བོ་ནི་ས་འོག་དང་མཐོ་རིས་གང་དུའང་སི་ཏཱ་དང་ལྷན་
ཅིག་གནས་པར་བགྱི་ཡི། ངའི་སི་ཏཱ་ཚུར་བྱིན་ཅིག ཁོ་བོ་ནི་མི་ཐི་ལའི་
གཞོན་ནུ་མའི་ཕྱིར་དུ་ཡིད་རྟོན་པར་གྱུར་པས་ན། གལ་ཏེ། ཁྱོད་ཀྱི་ས་
སྟེང་དུ་ཚུལ་འདི་ལྟ་བུས་སི་ཏཱ་སླར་བཟློག་པར་མ་བྱས་ན། ཁོ་བོས། རི་བོ་
ནགས་ཚལ་དང་བཅས་པའི་ཁྱོད་ཀྱི་ཡུལ་ཉམས་པར་བྱས་ཏེ། ས་ཡི་དཀྱིལ་
འཁོར་ཐམས་ ཅད་ཆུ་ ཡི་ རང་བཞིན་དུ་བསྒྱུར་པར་བྱའོ།། ཞེས་ར་ གླུའི་
བདག་པོ་ཁྲོ་བ་དང་མྱ་ངན་གྱིས་ནོན་ཏེ་དེ་ལྟར་སྨྲས་པ་ན། ཚངས་པ་དང་
240



༄༅།།ཨུཏྟརའི་ཀཎྜ།
བཅས་པའི་ལྷ་རྣམས་ཀྱིས་ར་གླུའི་གཉེན་ལ། ཀྱེ་རཱ་མ། ཀྱེ་བརྟུལ་ཞུགས་
མཆོག་ལྡན། ཀུན་ ཏུ་ གདུང་ བར་མ་ མཛད་ ཅིག ཀྱེ་ དགྲ་ལས་ རྒྱལ།
ཁྱོད་རང་གི་རང་གཟུགས་དྲན་པར་མཛོད་ཅིག ཀྱེ་སྟོབས་པོ་ཚེ། འོ་ན་
སྔོན་གྱི་རང་གཟུགས་དྲན་དུ་མི་འཇུག་ཀྱང་། ཀྱེ་གདུལ་དཀའི་དཔའ་བོ།
འོན་ཀྱང་ འདི་ ཙམ་ ཞིག་ཁྱོད་ལ་ དོན་ དུ་ གཉེར་ གྱི། དུས་འདི་ ཉིད་ དུ།
ཁྱོད་ཀྱི་སྒོམ་པའི་སྟོབས་ཀྱིས་རང་ཉིད་ཁྱབ་འཇུག་གི་རང་བཞིན་དུ་གྱུར་པ་
དྲན་པར་བྱོས་ལ། སི་ཏཱ་ནི་རྣམ་པ་ཐམས་ཅད་ནས་དག་པ། ལེགས་པ་
དང་ལྡན་པ། ཁྱོད་ལ་སྔོན་ནས་བརྟེན་པར་བྱེད་པ། ཁྱོད་ལ་བསྙེན་པར་
བྱེད་པ་ཡང་སི་ཏཱའི་དཀའ་ཐུབ་ཀྱི་སྟོབས་ལས་བྱུང་སྟེ། དེའི་ཕྱིར། སི་
ཏཱས་ཀླུ་ཡི་འཇིག་རྟེན་གྱི་བདེ་བ་ལ་གནས་པའི་ཟོལ་གྱིས་མཆོག་ཏུ་དམ་པའི་
ཞིང་དུ་སོང་བར་གྱུར་ཀྱང་། ད་སྟེ་སླར་མཐོ་རིས་༑ ༑ སུ་ཁྱོད་དང་ཕྲད་པར་
འགྱུར་གྱི། འདི་ལ་ཐེ་ཚོམ་མེད་དོ།། འདུས་པའི་གཞི་འདི་ཉིད་དུ་ཁྱོད་ལ་
ཅུང་ཟད་གླེང་བར་བྱ་བ་ཡོད་པས། དེ་མཁྱེན་པར་མཛོད་ཅིག གང་ཞིག་
ཁྱོད་ཀྱི་སྤྱོད་པ་དང་ཡང་དག་པར་འབྲེལ་བའི་སྙན་ངག་དེ་ནི། ཁྱོད་ཀྱིས་
ཐོས་ཟིན་ཏེ། སྙན་ངག་གི་མཆོག་ཏུ་གྱུར་པ་ལགས་ན། ཀྱེ་རཱ་མ། སྙན་
ངག་འདི་ལས་ཁྱོད་ཀྱི་འཚོ་བའི་བྱུང་བའི་མཐའ་ཐམས་ཅད་༣༣ རྒྱས་པར་ཤེས་
པར་འགྱུར་བས། ཐེ་ཚོམ་མ་མཛད་ཅིག ཀྱེ་དཔའ་བོ། སྐྱེ་བ་རབ་ཏུ་
གྲུབ་པ་ནས་བདེ་བ་དང་སྡུག་བསྔལ་ལ་བརྟེན་དགོས་ལ། སི་ཏཱ་མི་སྣང་བར་
གྱུར་པའི་རྗེས་སུ་གང་འབྱུང་བར་འགྱུར་བ་ཐམས་ཅད་དྲང་སྲོང་གྲོག་མཁར་
གྱིས་བྲིས་སོ།། ཀྱེ་རཱ་མ། འདི་ནི་སྙན་ངག་གི་ནང་ན་དང་པོ་ཡིན་ལ།
241



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྙན་ངག་ཡོངས་སུ་རྫོགས་པའི་གཞི་རྟེན་ཁྱོད་ཉིད་བྱས་ཏེ། ར་གླུའི་རིགས་
ཀྱི་གྲགས་པ་མཛེས་པར་ཉིད་པ་ཁྱོད་ལས་གཞན་སུ་ཞིག་ཡོད། དེའི་ཕྱིར།
སྙན་ངག་གི་གཞུང་འདིའི་འདྲེན་པ་(སྙན་ངག་དང་ཟློས་གར་ལ་བསྟན་བྱའི་གཙོ་བོ།
འདྲེན་པ་དང་འདྲེན་མ་ཞེས་སྙན་ངག་དང་ཀླུ་ཀུན་ཏུ་དགའ་བའི་ཟློས་གར་སོགས་སུ་
གསལ་ལོ།། དབྱིན་ སྐད་ ལ་ ཨེ་ ཀ་ ཊ་ ར་ ཟེར་) ནི་ ཁྱོད་ ཁོ་ ན་ ལགས་ པས་ ན།
བདག་གི་ཐོག་མར་ལྷ་རྣམས་དང་ལྷན་ཅིག་ཏུ་སྙན་ངག་ཡོངས་སུ་རྫོགས་པ་
ཉན་ཏེ། མཆོག་ ཏུ་ངོ་མཚར་དང་ལྡན་པ་སྟེ་བྱུང་བའི་མཐའ་བདེན་པའི་
གཏམ་ཐམས་ཅད་འདིར་འདུས་སོ།། ཀྱེ་མི་ཡི་སེང་གེ། ཆོས་དང་ལྡན་
པས་ཡིད་རྩེ་གཅིག་ཏུ་བྱས་ཏེ། མ་འོངས་པར་འབྱུང་བར་འགྱུར་བའི་ཚུལ་
དང་ལྡན་པའི་རཱ་མ་ཡ་ཎའི་སྙན་ངག་གསན་པར་མཛོད་ཅིག ཀྱེ་གྲགས་པ་
ཆེན་པོ། ཨུཏྟ་ར་ ཀཱཎྜ་ཞེས་བྱ་བའི་སྙན་ ངག་ ལྷག་ མ་ དང་ བཅས་ པ་ དེ།
གཟི་བྱིན་ཆེན་པོ་དྲང་སྲོང་གི་ཚོགས་དང་ལྷན་ཅིག་གསན་པར་མཛོད་ཅིག
ཀྱེ་ཉི་མའི་རིགས་ར་གླུའི་གཉེན། ཁྱོད་ནི་ཀུན་བྱེད་པ་པོ་རྒྱལ་པོའི་དྲང་སྲོང་
ལགས་ཏེ། དེའི་ཕྱིར། སྙན་ངག་གི་མཆོག་འདི་ནི་ཐོག་མར་ཁྱོད་ཁོ་ནས་
ཉན་དགོས་ཀྱི། གཞན་གྱིས་ནི་མ་ཡིན་ནོ།། ཞེས་སྨྲས་ཏེ་ས་གསུམ་གྱི་
བདག་པོ་ཚངས་པ་ལྷ་རྣམས་དང་། རང་གི་གཉེན་དང་། གྲོགས་པོ་དང་
བཅས་པ་ རང་གི་ལྷ་ཡི་གནས་སུ་སོང་བར་གྱུར་ཏོ།། དེ་ནས་ཚངས་པའི་
འཇིག་རྟེན་དུ་གནས་པའི་ལྷ་ཡི་དྲང་སྲོང་ཆེན་པོ་རྣམས་ཀྱིས་ནི། གཟི་ལྡན་
ཚངས་པ་ལས་ཡང་དག་པའི་རྗེས་སུ་གནང་བ་བླངས་ཏེ། ར་གླུའི་བདག་
པོའི་འབྱུང་ འགྱུར་ གྱི་ ཨུཏྟ་ ར་ ཀཱཎྜ་ ཉན་ པའི་ ཕྱིར་ དུ་ ཕྱིར་ འོང་ བ་ དང་།
242



༄༅།།ཨུཏྟརའི་ཀཎྜ།
མཆོག་ཏུ་གཟི་བྱིན་ཅན་རཱ་མས། ལྷ་ཡི་ལྷས་སྨྲས་པའི་ཚིག་བཟང་པོ་རྣམས་
ཡིད་ ལ་ བྱས་ ཏེ། དྲང་ སྲོང་ ཆེན་ པོ་ གྲོག་མཁར་ ལ། ཀྱེ་ལེགས་ ལྡན།
ཚངས་པའི་འཇིག་རྟེན་ནས་འོངས་པའི་དྲང་སྲོང་ཆེན་པོ་རྣམས་ཀྱིས་ཁོ་བོའི་
འབྱུང་འགྱུར་གྱི་སྤྱོད་པའི་མཐའ་ཉན་པར་འདོད་དེ། དེའི་ཕྱིར། སང་
ནངས་པར་རབ་ཏུ་རྩོམ་པ་ལ་འཇུག་པར་མཛོད་ཅིག ཅེས་སྨྲས་ཏེ། དེ་
ཡིད་ལ་བྱས་ཏེ་རཱ་མས། སྐྱེ་བོའི་ཚོགས་ལ་མཆི་ཕྱག་བྱས་ཏེ། (འདི་ལ་ཕྱི་
ཕྱག་དང་། མཆི་ཕྱག་གཉིས་ཀ་བྲིས་པའང་འདུག དོན་དུ་རང་རེས་ཕེབས་སྐྱེལ་དང་
ག་ལེར་བཞུགས་ ཞེས་ པའི་དོན་དང་མཚུངས་པ་ ཞིག་ ཏུ་ སྣང་།) ཏེ་ ཀུ་ ཤ་ དང་།
ལ་ཝ་འཁྲིད་དེ། རང་གི་ལོ་མའི་སྤྱིལ་བུར་སོང་སྟེ། སི་ཏཱ་བྲལ་བའི་མྱ་ངན་
གྱིས་དེའི་ནུབ་མོ་འདའ་བར་བྱས་སོ།།
༩༩. དེའི་མཚན་མོ་འདས་ཏེ་ནམ་ནངས་པ་ན། རཱ་མས། ཐུབ་པ་
ཆེན་པོ་རྣམས་གདན་དྲངས་ཏེ། རང་གི་བུ་གཉིས་པོ་ལ། ཐེ་ཚོམ་དང་
བྲལ་བར་གླུ་ལྷག་མ་རྣམས་འགོ་རྩོམས་ཤིག་ཅེས་སྨྲས་པ་ན། ཀུ་ཤ་དང་ལ་
ཝས། ཐུབ་པ་བདག་ཉིད་ཆེན་པོ་རྣམས་ཀྱི་མདུན་དུ། འབྱུང་འགྱུར་གྱི་
ཀཱཎ་མཐའ་མའི་སྙན་ངག་གླུར་ལེན་པར་བརྩམས་སོ།།
དེའི་ཚེ། རང་གི་བདེན་པ་ལ་ཡང་དག་པར་གནས་པའི་སྟོབས་ཀྱིས་
སི་ཏཱ་ས་འོག་ཏུ་སོང་བས། མཆོད་སྦྱིན་གྱི་མཇུག་ཐོག་ཏུ་ལེགས་ལྡན་རཱ་མའི་
ཡིད་གདུངས་པ་དང་བཅས་པར་གྱུར་ཏེ། ལུས་འཕགས་ཀྱི་བུ་མོ་སི་ཏཱ་མ་
མཐོང་བས་རཱ་མ་ལ་འཇིག་རྟེན་འདི་སྟོང་པར་སྣང་ཞིང་། མྱ་ངན་གྱིས་
གདུངས་པའི་རྒྱུ་མཚན་གྱིས་དེ་ཡིད་ལ་ཞི་བ་མ་རྙེད་དོ།། དེ་ནས་དེའི་མཐར་
243



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
རཱ་མས། རྒྱལ་པོ་རྣམས་དང་། དྲེད་རྣམས་དང་། སྤྲེའུ་དང་། སྲིན་
པོ་དང་། སྐྱེ་བོའི་ཚོགས་ཆེན་པོ་རྣམས་དང་། དེ་བཞིན་དུ་ཆེ་ཞིང་གཙོ་
བོར་གྱུར་པའི་བྲམ་ཟེ་རྣམས་ལའང་སྦྱིན་པ་བྱིན་ཏེ། ཆོ་ག་ཡོངས་སུ་རྫོགས་
པའི་མཆོད་སྦྱིན་མཐར་ཕྱིན་པར་བྱས་ནས། པད་མའི་མིག་ཅན་རཱ་མས།
ཐམས་ཅད་ལ་ཕྱི་ཕྱག་བྱས་པའི་རྗེས་སུ། སྙིང་ལ་སི་ཏཱ་བཀོད་དེ་འཐབ་པ་
མེད་པའི་གྲོང་ཁྱེར་དུ་ཞུགས་སོ།། དེ་ལྟར་མཆོད་སྦྱིན་གྱི་མཐར། མི་ཡི་
དབང་པོ་དེ་རང་གི་བུ་གཉིས་དང་ལྷན་ཅིག་གནས་ཤིང་། ར་གླུའི་གཉེན་
གྱིས་ཆུང་མ་གཉིས་པ་གཞན་མ་ལེན་པར། ནམ་མཆོད་སྦྱིན་བྱེད་པ་ན་ཆུང་
མའི་དོད་དུ་སྐྱེད་བྱེད་ཀྱི་བུ་མོའི་གཟུགས་བརྙན་གསེར་ལས་བྱེད་དུ་བཅུག་གོ།
དེ་ལྟར་རཱ་མས་ལོ་སྟོང་ཕྲག་བཅུའི་བར་རྟ་གཙང་གི་མཆོད་སྦྱིན་ལས་ཀྱང་།
བཱ་ཇ་པེ་ཡའི་{C མཆོད་སྦྱིན་ལྷག་པར་དུ་མང་དུ་བྱས་ཏེ། དེའི་དུས་སུ་གསེར་
གྱི་རྒྱ་གྲངས་མེད་སྦྱིན་པ་སྦྱིན་པར་བྱས་སོ།། ཡང་རཱ་མས་འབྱོར་པ་ཆེན་པོ་
དང་ལྡན་པའི་ཨག་ཊོ་མ་{ “ གྱི་མཆོད་སྦྱིན་དང་། ནམ་གུང་གི་མཆོད་སྦྱིན་
དང་། བ་གླང་གི་མཆོད་སྦྱིན་དང་། གཞན་ཡང་མཆོད་སྦྱིན་ཆེན་ པོ་
གཞན་དང་གཞན་རྣམས་ཀྱང་། ཆོ་ག་དང་རྗེས་སུ་མཐུན་པ་ལས་མི་འདའ་
བར་བྱེད་ཅིང་། དེའི་ཚེ། ནོར་གྱི་ཕུང་པོ་མཐའ་ཡས་པ་སྦྱིན་པ་གཏོང་
བར་བྱེད་དོ།། རྣམ་པ་འདི་ལྟ་བུས། བདག་ཉིད་ཆེན་པོ་ར་གླུའི་མགོན་
པོས་རྒྱལ་སྲིད་བསྐྱངས་ཤིང་། ཚེས་རིང་དུ་སྐྱོང་བའི་འབད་པས་དུས་འདའ་
བར་བྱས་སོ།། དྲེད་དང་། སྤྲེའུ་དང༌། སྲིན་པོ་རྣམས་ཀྱིས་ཀྱང་རཱ་མའི་
བཀའ་ལ་གནས་ཤིང་། ས་ཡི་དཀྱིལ་འཁོར་ལ་གནས་པའི་རྒྱལ་པོ་ཐམས་
244



༄༅།ཨུཏྟརའི་ཀཎཱ།
ཅད་ཀྱིས་ཀྱང་། ཉིན་རྟག་ཏུ་ར་གླུའི་བདག་པོ་རྗེས་སུ་མཉེས་པར་བྱེད་ཅིང་།
དེའི་ཚེ། ཆར་དུས་སུ་འབབ་ཅིང་། མུ་གེ་མེད་ལ། ཕྱོགས་ཐམས་ཅད་
སྐྱོན་དང་བྲལ་ཞིང་། གྲོང་ཁྱེར་དང་། སྐྱེ་བའི་ཚོགས་སྟོབས་དང་ལང་ཚོ་
དང་ལྡན་པར་གྱུར་ཏོ།། དེ་ལྟར། རཱ་མས་རྒྱལ་སྲིད་བྱེད་པའི་དུས་སུ།
སུ་ཡང་དུས་མ་ཡིན་པས་འཆི་བར་མ་གྱུར་ཅིང་། སྲོག་ཆགས་རྣམས་ལ་ནད་
ཀྱིས་འཚེ་བ་མེད་ལ། མ་རུངས་པའི་བྱ་བ་བྱེད་པ་སུ་ཡང་མེད་དོ།། དེ་ལྟར་
ཡུན་རིང་པོ་འདས་པའི་འོག་ཏུ། རཱ་མའི་ཡུམ་གྲགས་ལྡན་མ་ཀོ་ས་ལྟ་བུ་དང་
ཚ་བོ་ རྣམས་ ཀྱིས་ བསྐོར་ བའི་ དབུས་ སུ་ དུས་ ཀྱི་ ཆོས་ ཉིད་ དུ་ གྱུར་ ཅིང་།
བཙུན་མོ་སུ་མི་ཏྲ་དང་ཀེ་ཀི་ཡི་ཡང་ཀེས་ལུ་གང་དུ་ཞུགས་པའི་ལམ་དེ་ཉིད་དུ་
སོང་སྟེ། བཙུན་མོ་དེ་དག་ཐམས་ཅད་ཀྱིས་རྣམ་པ་དུ་མའི་སྒོ་ནས་ཆོས་ལ་
རྗེས་སུ་གནས་པའི་མཐར་ཚངས་པའི་གནས་ཐོབ་སྟེ། དེར་རབ་ཏུ་སྤྲོ་བས་
རྒྱལ་པོ་ཤིང་རྟ་བཅུ་པ་དང་འཕྲད་ནས། སྐལ་བ་ཆེན་པོ་དང་ལྡན་པའི་
བཙུན་མོ་དེ་རྣམས་ཀྱིས་ཆོས་ལ་སྤྱོད་པའི་འབྲས་བུ་ཐོབ་བོ།། རཱ་མས་ནི།
དུས་དང་དུས་སུ་མ་རྣམས་ལ་རབ་ཏུ་མཆོད་པ་བཞིན་དུ། དྲང་སྲོང་དང་
དཀའ་ཐུབ་པ་རྣམས་ལ་ཡང་བསྙེན་བཀུར་བར་བྱེད་དོ།། དེ་ལྟར། ཆོས་
ཀྱི་བདག་ཉིད་ཅན་རཱ་མས། བྲམ་ཟེ་རྣམས་ལ་རིན་པོ་ཆེའི་ཚོགས་སྣ་ཚོགས་
སྦྱིན་པར་བྱེད་ལ། རང་གི་མྱེས་པོ་དང་། ལྷ་ཡི་ཚོགས་མཉེས་པའི་ཕྱིར་
མཆོག་ཏུ་བྱ་དཀའ་བའི་མཆོད་སྦྱིན་བྱེད་ཅིང་རྣམ་པ་སྣ་ཚོགས་པའི་མཆོད་སྦྱིན་
གྱི་སྒོ་ནས་ཆོས་ལ་རྗེས་སུ་གནས་ཏེ། ལོ་སྟོང་ཕྲག་མང་པོ་བདེ་བ་ཡོངས་སུ་
རྫོགས་པའི་དུས་འདའ་བར་བྱས་སོ།།
245



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
༡༠༠. ནམ་ཞིག་ན་ཀེ་ཀ་ཡའི་མི་ཡི་བདག་པོ་ཡུ་དྷ་ཛི་ཏ་གཡུལ་ལས་
རྒྱལ་གྱིས། རང་གི་བླ་མ་དྲང་སྲོང་ཨརྨི་རའི་བུ་དྲང་སྲོང་གཱརྒྱ་བདག་ཉིད་
ཆེན་པོ་རཱ་མའི་དྲུང་དུ་མངགས་ཏེ། ལྷན་ཅིག་ཏུ་རྟ་སྟོང་ཕྲག་བཅུ་དང་།
ལྭ་བ་དང་། རིན་པོ་ཆེ་དང་གོས་ཕུན་སུམ་ཚོགས་པ་སྣ་ཚོགས་དང་། རབ་
ཏུ་མཛེས་པའི་རྒྱན་མང་པོ་རཱ་མ་ལ་སྐྱེས་སུ་བསྐུར་ཏེ། བློ་གྲོས་ཅན་རཱ་མས།
གང་གི་ཚེ་ཞང་པོ་རྟ་ཡི་བདག་པོའི་བུ་གཡུལ་ལས་རྒྱལ་གྱིས་མངགས་པའི་དྲང་
སྲོང་གཱརྒྱ་རིན་ཐང་ཆེ་བའི་སྐྱེས་དང་བཅས་ཏེ་འོང་བ་ཐོས་ནས། དེས་རང་
གི་ནུ་བོ་དང་མཉམ་དུ་རྒྱང་གྲགས་གཅིག་གི་བར་སོང་སྟེ་བསུ་བ་བྱས་ཏེ། ཇི་
ལྟར་བརྒྱ་བྱིན་གྱིས་དྲང་སྲོང་ཕུར་བུ་ལ་མཆོད་པ། དེ་ལྟར་དྲང་སྲོང་གཱརྒྱ་ལ་
རཱ་མས་བསྙེན་བཀུར་ཏེ། དེ་ལས་ནོར་གྱི་ཚོགས་བླངས་ནས། བདག་གི་
ཞང་པོ་བདེ་བ་ལ་རེག་པར་གནས་སམ། ཞེས་དྲིས་ཏེ། སྐལ་བ་ཆེན་པོ་
དྲང་སྲོང་དེ་སྟན་ལ་འཁོད་པ་དང་། རཱ་མས།(༡) སྨྲ་ལ་རབ་མཁས་ཕུར་བུ་
དང་། མཚུངས་ཁྱོད་མངོན་དུ་གྱུར་པ་ལས།། བདག་ལ་ཞང་པོས་འཕྲིན་
གང་ཞིག། བསྲིངས་པ་ཅི་ལགས་ཀྱེ་ལེགས་ལྡན།། (༢)རཱ་མས་སྨྲས་པ་
ཐོས་ནས་ནི།། དྲང་སྲོང་ཆེ་དེས་རྒྱས་པར་ནི།། རབ་ཏུ་ངོ་མཚར་བསྐྱེད་
པའི་གཏམ།། ར་གླུའི་བདག་པོར་སྨྲ་བར་བརྩམས།། （༣)ཀྱེ་སྟོབས་ཆེན་
ཁྱོད་ཀྱི་ཞང་པོ་ནི། མི་ཡི་ཁྱུ་མཆོག་གཡུལ་ལས་རྒྱལ།། ཡང་དག་བརྩེ་ལྡན་
དེ་ཡི་ཚིག། གལ་ཏེ་ཉན་པར་སྤྲོ་ན་སྨྲ།། (༩) རྩ་བ་འབྲས་བུས་ཉེར་
གཏམས་པ།། དྲི་ཟའི་ཡུལ་དུ་གྱུར་པ་དེ། ཆུ་བོ་སིན་དྷུའི་ངོགས་ཉིད་ན།།
མཆོག་ཏུ་མཛེས་པའི་ཡུལ་འཁོར་ཉིད།། (༥) དྲི་ཟའི་ཡུལ་དེ་ ཤེ་ལུ་ ཤའི།།
246



༄༅།།ཨུཏྟརའི་ཀཎྜ།
བུར་གྱུར་གཡུལ་ལ་རབ་མཁས་པ།། གོ་མཚོན་ཐོགས་པ་བྱེ་བ་ཡིས།། སྲུང་
བར་བྱེད་ དོ་ དཔའ་ བོ་ ཆེ།། (༦) རབ་ མཛེས་ དྲི་ཟའི་ གྲོང་ཁྱེར་ལས།།
ཁྱོད་ནི་རྣམ་པར་རྒྱལ་བྱས་ཏེ།། སྟོབས་པོ་ཆེ་ཁྱོད་རང་ཉིད་ཀྱི།། གྲོང་དུ་
བྱས་ ཏེ་ ངེས་ འཇུག་ བྱ།། (༧) མཆོག་ ཏུ་ ཡིད་ འོང་ ཡུལ་ འཁོར་ དེར།།
གཞན་ གྱིས་ བགྲོད་ པར་ དཀའ་ བ་ སྟེ།། ཁྱོད་ ལ་ ཕན་ ཕྱིར་ སྨྲ་ བས་ ན།།
སྟོབས་པོ་ཆེ་ཁྱོད་སྤྲོ་ བར་ འོས། (༨) དྲང་སྲོང་ ཆེ་ ལས་ ཞང་ པོའི་ གཏམ།།
ཐོས་ནས་རཱ་ མ་ རབ་སྤྲོ་བས།། ལེགས་པར་གསུངས་སོ་ཞེས་བརྗོད་ནས།།
བྷ་ར་ཏ་ཡི་བཞིན་ལ་བལྟས།། (༩) དགའ་བཞིན་ཐལ་མོ་སྦྱར་བྱས་ནས།།
ཀྱེ་ལགས་ཚངས་པའི་དྲང་སྲོང་ཆེ།། དེ་གཉིས་ཡུལ་དེར་འགྲོ་འགྱུར་ཞེས།།
གཉིས་སྐྱེས་དེ་ལ་རབ་སྨྲས་སོ།། （༡༠)རྒྱས་པའི་(བྷ་ར་ཏ་)བུ་ནི་དཔའ་བོ་
ཆེ།། རཀྟ་དང་ནི་པུཥ་ལ་ ཏེ།། འདི་ གཉིས་ ཞང་པོས་སྲུང་འགྱུར་ལ།།
ཆོས་ཀྱིས་ཕན་པ་ཡོངས་སྒྲུབ་བྱེད།། (༡༡)རྒྱས་པ་སྔོན་དུ་བགྲོད་འགྱུར་ལ།།
གཞོན་ནུ་སྟོབས་ལྡན་རྗེས་འགྲོ་བྱེད།། དྲི་ཟའི་བུ་རྣམས་བཀུམས་ནས་ནི།།
གྲོང་ཁྱེར་གཉིས་སུ་རབ་བཀོད་བྱ།། （༡༢)རང་ཉིད་ལས་སྐྱེས་བུ་གཉིས་པོ།།
གྲོང་ཁྱེར་དག་ཏུ་ཞུགས་བྱས་ཏེ། ཆོས་ལ་རྣམ་གནས་བྷ་ར་ཏ།། བདག་གི་
དྲུང་དུ་ སླར་འོང་ འགྱུར།། (༡༣）དེ་ ལྟར་ ཚངས་ པའི་ དྲང་སྲོང་ ལ།།
ལེགས་སྨྲས་རྒྱས་པ་དཔུང་དང་བཅས།། སྔོན་དུ་སོང་ཞེས་བཀའ་བསྒོས་
ནས།། གཞོན་ནུ་གཉིས་པོ་དབང་བསྐུར་རོ།། (༡༩) རྒྱུ་སྐར་བཟང་པོ་
ཨངྒི་རའི།། བུ་(གྲྭ་རྒྱ་)ཡིས་མདུན་དུ་བདར་ནས་ནི། རྒྱས་པ་བུ་གཉིས་
ལྷན་ཅིག་ཏུ།། དཔུང་དང་བཅས་པ་ལམ་དུ་ཞུགས།། (༡༥)སུས་ཀྱང་
247



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཕམ་པར་བྱ་དཀའ་བའི། བརྒྱ་བྱིན་གྱི་ནི་དཔུང་བཞིན་དུ།། དམག་
རྣམས་ གྲོང་ ཁྱེར་ ནས་ ཆས་ ཚེ།། རཱ་ མས་ རྗེས་ སུ་ ཡུད་ ཙམ་ འབྲངས། །
(༡༦) ཤིན་ཏུ་གཏོས་ཆེ་སྲིན་པོ་དང་།། གང་དག་གཅན་གཟན་ཤ་ཟའི་
ཚོགས།། གཡུལ་དུ་ཁྲག་གི་བཏུང་བའི་སླད།། བྷ་ར་ཏ་ཡི་རྗེས་སུ་འོངས།།
(༡༧)འཇིགས་རུང་ཤ་ལ་རབ་རྔམས་པ། འབྱུང་པོའི་ཚོགས་དང་བཅས་
པ་ ཡང་། དྲི་ཟའི་བུ་ནི་ སྟོང་མང་པོའི།། ཤ་ ནི་ བཟའ་བའི་ཕྱིར་དུ་
བསྙེགས།། （༡༨) སེང་གེ་སྟག་དང་ཕག་རྒོད་དང་།། མཁའ་ལ་རྒྱུ་བའི་
འདབ་ཆགས་ཀྱང་། སྟོང་ཕྲག་མང་པོའི་དམག་དཔུང་གི།། མདུན་ནས་
མདུན་དུ་འགྲོ་བར་བྱེད།། (༡༩)དམག་གི་སྡེ་རྣམས་ལམ་དུ་ནི།། ཟླ་བ་
ཕྱེད་དང་གཉིས་བརྒལ་ནས།། སྟོབས་ཆེན་སྐྱེ་འོས་ཁེངས་གྱུར་པ།། ཀི་ཀ་
ཡ་ཡི་ཡུལ་དུ་ལྷགས།།
༡༠༡. དེ་ནས་ཀེ་ཀ་ཡའི་བདག་པོ་གཡུལ་ལས་རྒྱལ་གྱིས། བྷ་ར་ཏ་
དམག་གི་སྡེ་དཔུང་དུ་བྱས་ཏེ། དྲང་སྲོང་གཱརྒྱ་དང་ལྷན་ཅིག་ཏུ་འོངས་སོ།།
ཞེས་ཐོས་ནས་རབ་ཏུ་དགའ་བར་གྱུར་ཏོ། །
ཀེ་ཀ་ཡའི་བདག་པོ་རང་ཉིད་རབ་ཏུ་མང་བའི་སྐྱེ་བོའི་ཚོགས་དང་ལྷན་
ཅིག་འོངས་ནས་རབ་ཏུ་སྤྲོ་བ་ཆེན་པོས་རྒྱས་པ་དང་འདུས་ཏེ། ཇི་ལྟར་
འདོད་པའི་གཟུགས་སུ་བསྒྱུར་བར་བྱེད་པའི་དྲི་ཟའི་ཡུལ་གྱི་ཕྱོགས་སུ་སོང་སྟེ།
བྷ་ར་ཏ་དང་གཡུལ་ལས་རྒྱལ་གཉིས་པོས་དཔུང་བུ་ཆུང་དང་། བཞོན་པའི་
ཚོགས་དང་བཅས་པས་དྲི་ཟའི་རྒྱལ་པོའི་ཁབ་ཏུ་སྟོབས་ཀྱིས་འཇུག་པར་བྱས་པ་
དང༌། དེ་དག་གི་བྷ་ར་ཏ་རྒྱས་པ་འོང་བ་ཤེས་ནས། ཕ་རོལ་འཇོམས་པ་དྲི་
248



༄༅།།ཨུཏྟརའི་ཀཎཱ།
ཟའི་དཔའ་བོ་གཡུལ་འགྱེད་པར་འདོད་པ་རྣམས་ཀྱིས་ཕྱོགས་ཐམས་ཅད་ནས་
ང་རོ་དྲག་པོ་བསྒྲགས སོ།། ཕྱོགས་གཉིས་ཀ་ནས་འཇིགས་སུ་རུང་བའི་
དཔུང་གི་ཚོགས་ཆེན་པོ་རྣམས་ཀྱིས་ཞག་བདུན་གྱི་བར། རྒྱུན་མ་བཅད་པར་
མཐོང་ན་བ་སྤུ་ལྡང་བར་བྱེད་པའི་གཡུལ་འཐབ་ཀྱང་། ཕྱོགས་གཉིས་པོ་སུ་
ཡང་རྒྱལ་བར་མ་གྱུར་ཅིང་། ཕྱོགས་ཐམས་ཅད་ནས་ཁྲག་གི་རྒྱུན་ཆུ་བོ་ལྟར་
འབབ་པའི་ཤུགས་ཀྱིས་མི་རྣམས་ཀྱི་རོ་འཁྱེར་ནུས་པར་གྱུར་ཏོ།། དེ་ནས་རྭ་
མའི་ནུ་བོ་རྒྱས་པ་ཁྲོས་འཁྲུགས་ནས། ཀུན་ནས་སྒྱུར་བྱེད་(སཾབ་རྟ།) དམ་
འཕྲུལ་བྱེད་ཅེས་བྱ་བས། དྲི་ཟའི་ཚོགས་རྣམས་དུས་ཀྱི་ཞགས་པས་བཅིང་
བར་བྱེད་པའི་མཚོན་ཆའི་སྦྱོར་བ་བརྩམས་ཏེ། དེ་ལྟར་བདག་ཉིད་ཆེན་པོ་
བྷ་ར་ཏས། སྐད་ཅིག་གི་ཡུན་ལ་དྲི་ཟ་བྱེ་བ་གསུམ་བསད་དེ། དུས་ཀྱི་
ཞགས་པས་དྲི་ཟ་རྣམས་བཅོམ་སྟེ་སྒྱུར་བྱེད་ཀྱི་མཚོན་ཆ་མི་སྣང་བར་གྱུར་ཏོ།།
དེ་ལྟ་བུའི་འཇིགས་སུ་རུང་བའི་གཡུལ་འགྱེད་པ་ནི། ལྷ་རྣམས་ཀྱིས་ཀྱང་
སྔོན་མ་མཐོང་ཞིང་མི་དྲན་ནོ།། དེ་ལྟར་མིག་འཛུམ་གྱི་ཡུན་ལ་ཀི་ཀ་ཡའི་བུ་
བྷ་ར་ཏས་དྲི་ཟའི་ཚོགས་ཕམ་པར་བྱས་ཏེ། ཡིད་འཕྲོག་པའི་དྲི་ཟའི་ཡུལ་དུ་
ཏཀྵ་ཤི་ལ་ཙཱ༦ཏེ་རྡོ་འཇོག་གི་གྲོང་ཁྱེར་དུ་བུ་ཏཀྵ་ཞེས་བྱ་བ་རྒྱལ་པོར་བསྐོས་
ཤིང་། དྲི་ཟའི་ཡུལ་པུ་ཥ་ཀ་ལཱ་ཝ་ཏི་{" ལ་བུ་པུ་ཀླུ་ལ་༣༤ རྒྱལ་པོར་བསྐོས་སོ།།
གྲོང་ཁྱེར་གཉིས་ཀ་ནོར་དང་རིན་པོ་ཆེའི་ཕུང་པོས་ཁེངས་པ། ནགས་ཚལ་
སྣ་ཚོགས་མཛེས་པས་བརྒྱན་པ། ཡོན་ཏན་གྱི་ཚོགས་རབ་ཏུ་འཕེལ་བའི་རྒྱུས་
ཕན་ཚུན་འགྲན་པ་བཞིན་དུ་དར་ཞིང་རྒྱས་པར་གྱུར་ཏོ།། གྲོང་ཁྱེར་གཉིས་
ཀ་མཆོག་ཏུ་མཛེས་ཤིང་། ཚོང་པའི་སྐྱེ་བོ་གཡོ་དང་སྒྱུ་མེད་ཅིང་དེས་པ་མང་
249



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པོ་དང་ལྡན་པ། སྐྱེད་མོས་ཚལ་སྣ་ཚོགས་པས་ཡོངས་སུ་གང་བ། བཞོན་
པའི་ཚོགས་དཔག་ཏུ་མེད་པ་དང་ལྡན་ཞིང་། ཚོང་ཁང་མང་པོ་དང་ལྡན་པ་
ཉིད་དོ།། གྲོང་ཁྱེར་གཉིས་པོ་ནི་མཐོང་བ་ཙམ་གྱིས་ཡིད་སྤྲོ་བར་བྱེད་ཅིང་།
ཡོ་བྱད་རྒྱ་ཆེན་པོས་ཕྱུག་པ། ཁང་བཟང་མཛེས་པ་ཁང་བརྩེགས་མང་པོ་
དང་ལྡན་པས་དཔལ་གྱི་འབྱོར་པ་རྒྱས་པར་བྱེད་པ་ཉིད་དོ།། དེ་བཞིན་དུ་ལྷ་
ཡིཁང་བཟང་(ལྷ་ཁང་)སྣ་ཚོགས་དང་། ལྗོན་ཤིང་གི་ཚོགས་ཏ་ལ་དང་།
ཏ་མཱ་ལ་དང་། ཏི་ལ་ཀ་དང་། བ་ཀུ་ལ་ལོ་མ་བདུན་པ་(རྩ་ཚིག་ལ་བ་ཀུ་ལ་
དང་ཧིན་ཇིའི་འགྲེལ་པར་མོལ་སི་རི་ཞེས་ཡོངས་སུ་གྲགས་པའི་མིང་) ལ་སོགས་པས་
གྲོང་ཁྱེར་གཉིས་ཀ་མཛེས་པར་བྱས་པའོ།། དེ་ནས་བཙུན་མོ་ཀེ་ཀི་ཡའི་
གཞོན་ནུ་བྷ་ར་ཏས་ལོ་ལྔ་ལ་རྒྱལ་པོའི་ཁབ་དེ་གཉིས་ལེགས་པར་བཀོད་དེ།
ར་གླུའི་ནུ་བོ་སྟོབས་པོ་ཆེ་དེ་སླར་འཐབ་པ་མེད་པའི་གྲོང་ཁྱེར་དུ་ཕྱིར་ལྡོག་ནས།
ཆོས་ཀྱི་རྒྱལ་པོ་གཉིས་པ་དང་མཚུངས་པ་བདག་ཉིད་ཆེན་པོ་རཱ་མ་ལ། ཇི་
ལྟར་ལྷ་ཡི་དབང་པོས་ཚངས་པ་ལ་ཕྱག་བྱེད་པ་བཞིན་དུ་ཕྱག་བྱས་པའི་རྗེས་སུ།
དེས་དྲི་ཟའི་ཚོགས་བཀུམས་པ་དང་། རྒྱལ་པོའི་ཁབ་ཇི་ལྟར་བཀོད་པའི་
ཚུལ་བཤད་པས། དེ་ཐོས་ནས་ར་གླུའི་བདག་པོ་རབ་ཏུ་དགའ་བར་གྱུར་ཏོ།།
༡༠༢. བྷ་ར་ཏས་ཚུལ་མཐའ་དག་སྤུན་རྣམས་ལ་ཐོས་པར་བྱས་པས།
རཱ་མ་ལྷག་པར་སྤྲོ་བར་གྱུར་ཏེ། ར་གླུའི་དབང་པོས་སླར་ཡང་ངོ་མཚར་བར་
བྱེད་པའི་གཏམ་འདི་ལྟར་དུ་སྨྲས་པ། ཀྱེ་ས་མི་ཏཱའི་བུ། ཁྱོད་ཀྱི་གཞོན་ནུ་
ཨངྐད་ཡན་ལག་སྦྱིན་དང་། ཙནྡྲ་ཀེ་ ཏུ་ཟླ་བའི་ཏོག་གཉིས་པོ་ནི་ཆོས་ལ་
མཁས་པ་ཡིན་པས། དེ་གཉིས་པོ་ནི་རྒྱལ་སྲིད་སྲུང་བ་ལ་བརྟན་པ་དང་ལྡན་
250



༄༅།།ཨུཏྟརའི་ཀཎྜ།
ཞིང་། ཕ་རོལ་གནོན་པ་ཡིན་པས། དེའི་ཕྱིར་རྒྱལ་པོར་དབང་བསྐུར་
བར་བགྱི་ཡི། གང་དུ་དེ་གཉིས་གནས་པའི་ཡུལ་དེ་ནི། རྒྱལ་པོའི་ཚོགས་
གཞན་ལ་གནོད་ཅིང་མ་གཙེས་ལ། བསྟི་གནས་ཀྱི་ཚོགས་ཉམས་པར་བྱས་པ་
མ་ཡིན་པ་དགོས་ཏེ། བདག་ཅག་ལ་སྐྱེ་བོ་སུས་ཀྱང་ཉེས་པ་ཅན་དུ་མཐོང་ན་
ནི་མི་རུང་ངོ་།། ཞེས་སྨྲས་པ་དང་། བྷ་ར་ཏས། ཀྱེ་འཕགས་པ། ཀ་
རཱུ་པ་ཐ་ཞེས་བྱ་བའི་ཡུལ་དེ་ནི་མཛེས་ཤིང་ནད་ལ་སོགས་པའི་འཇིགས་པ་དང་
བྲལ་བ་ཡིན་པས། དེར་བདག་ཉིད་ཆེན་པོ་ཨངྒཱ་དའི་རྒྱལ་པོའི་ཁབ་བཀོད་
པར་བྱ་ལ། ཙནྡྲ་ཀེ་ཏུ་ཟླ་བའི་ཏོག་གི་ཕྱིར་དུ་ཟླ་བའི་མཛེས་པ་ཙནྡྲ་ཀཱནྟཱ་ཞེས་
བྱ་བར་གྲོང་ཁྱེར་བཀོད་པར་བགྱི་ཡི། དེ་ཡང་མཛེས་ཤིང་གནོད་པ་དང་
བྲལ་བ་ལགས་སོ།། ཞེས་སྨྲས་པ་དང་། ར་གླུའི་བདག་པོས་ཨརྒ་ད་ལ་ཀ་རུ་
པ་ཐའི་ཡུལ་གྱི་རྒྱལ་པོར་དབང་བསྐུར་ཏོ།། སྐྱོན་དང་བྲལ་བའི་བྱ་བ་བྱེད་པ་
ར་མས། གཞོན་ནུ་ཨརྒ་ད་ལ་ཨངྒ་དཱི་ཡ་ཞེས་བྱ་བའི་གྲོང་ཁྱེར་དུ་གནས་བྱིན་
ཏེ། དེ་མཛེས་ཤིང་ཕྱོགས་ཐམས་ཅད་ནས་སྲུང་བར་བྱས་པ་ཡིན་ལ། ཟླ་
བའི་ཏོག་ནི་གྱད་སྟོབས་པོ་ཆེ་དང་འདྲ་བས། གྱད་ཀྱི་ཡུལ་དུ་ཙནྡྲ་ཀཱནྟཱ་ཞེས་
ཡོངས་སུ་གྲགས་པ་ལྷ་ཡི་གྲོང་ཁྱེར་དུ་གནས་བྱིན་ཏེ། དེ་ནི་འཆི་མེད་ཀྱི་གྲོང་
དང་མཚུངས་ པའི་མཛེསཔ་ དང་ ལྡན་ པ་ ཡིན་ནོ།། དེ་ ལྟར་ རཱ་ མ་དང་།
ལཀྵ་མ་ཎ་དང་། བྷ་ར་ཏ་བཅས་རབ་ཏུ་སྤྲོ་བ་ཆེན་པོ་དང་ལྡན་པ་གཡུལ་
ལས་རྒྱལ་བ་དེ་རྣམས་ཀྱིས་གཞོན་ནུ་གཉིས་པོ་མངོན་པར་དབང་བསྐུར་ཏེ།
ལེགས་པར་བརྟན་པ་ལ་གཅིག་ཏུ་གནས་པའི་གཞོན་ནུ་གཉིས་པོ་དབང་བསྐུར་
བའི་རྗེས་སུ་ཨངྒ་ད་ནི་ནུབ་ཕྱོགས་དང་ཟླ་བའི་ཏོག་ནི་བྱང་ཕྱོགས་སུ་སོང་བའི་
251



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཚེ། ཨརྒ་ད་དང་ལྷན་ཅིག་ཏུ་གཉེན་བཟང་མའི་བུ་ལཀྵ་མ་ཎ་དང་ཟླ་བའི་
ཏོག་དང་ལྷན་ཅིག་ཏུ་བྷ་ར་ཏ་གྲོགས་སུ་བསྐྱོད་དེ། ལཀྵ་མ་ཎས་ཨརྒ་དཱི་ཡའི་
གྲོང་ཁྱེར་དུ་ལོ་གཅིག་གནས་ཏེ། རང་གི་བུ་གཞན་གྱིས་གདུལ་དཀའ་ཨངྒ་
ད་བརྟན་པ་ཡོངས་སུ་རྫོགས་པ་དང་ལྡན་པར་གྱུར་པ་དང་དེ་ལ་རྒྱལ་སྲིད་བྱིན་
ཏེ། རང་ཉིད་འཐབ་པ་མེད་པར་ལོག་པ་ན། དེ་བཞིན་བྷ་ར་ཏས་ཀྱང་
ཙནྡྲ་ཀཱན་ཟླ་བའི་མཛེས་ལྡན་དུ་ལོ་གཅིག་ལྷག་གནས་ཏེ། ཙནྡྲ་ཀེ་ཏུ་ཟླ་བའི་
ཏོག་རྒྱལ་སྲིད་ལ་གདེངས་ཐོབ་པའི་རྗེས་སུ། འཐབ་པ་མེད་པའི་གྲོང་ཁྱེར་
དུ་རཱ་མའི་ཞབས་དྲུང་དུ་འཁོད་པར་བྱས་སོ།། དེ་ལྟར་ལཀྵ་མ་ཎ་དང་བྷ་ར་
ཏ་གཉིས་པོ་རཱ་མའི་ཞབས་དྲུང་དུ་ཆོས་ཀྱི་བདག་ཉིད་ཅན་གཉིས་པོས་དེས་
བསྙེན་བཀུར་ཏེ། བརྩེ་བའི་དབང་གིས་དུས་ཇི་ཙམ་ཡུན་རིང་སོང་བ་ཡང་
མ་ཚོར་ཞིང་། སྤུན་གསུམ་པོ་ནི། གྲོང་ཁྱེར་གྱི་སྐྱེ་བོ་རྣམས་ལ་ཇི་ལྟར་འོས་
པས་སྐྱོང་བ་ལ་ཞུགས་ཏེ། དེ་ལྟ་བུའི་ངང་དུ་ལོ་ཁྲི་ཕྲག་གཅིག་འདས་སོ།།
དེ་རྣམས་ཆོས་སྒྲུབ་པའི་གནས་སུ་གྱུར་པ་འཐབ་པ་མེད་པའི་གྲོང་ཁྱེར་དུ་
ལོངས་སྤྱོད་ཀྱི་འབྱོར་པ་ཡོངས་སུ་གང་བས་གནས་བཞིན་དུའང་། ཇི་ལྟར་
འོས་པའི་དུས་སུ་སྐྱེ་དགུ་སྐྱོང་བའི་ཕྱིར་འགྲོ་བ་དང་འོང་བའི་བྱ་ར་བྱེད་ཅིང་།
གང་གི་ཚེ་དེ་དག་གི་ཡིད་ལ་ཚིམ་པ་ཐོབ་སྟེ། (སྐྱེ་དགུའི་ཚོགས་བདེ་བས་གནས་
པ་མཐོང་ནས་)ལྷ་ཡི་གཟི་བྱིན་དང་ལྡན་པས་རབ་ཏུ་འཕྲོ་བ་གཱནྟ་པ་རྐྱ་དང་།
ཨཱ་ཧ་ཝ་ནི་ཡ་དང་། ° དཀྵི་ཎོ”ཞེས་བྱ་བའི་སྦྱིན་སྲེག་གི་མེ་རྣམ་པ་
གསུམ་དང་འདྲ་བར་རབ་ཏུ་འབར་བའི་མཛེས་པ་དང་གནས་པར་བྱེད་དོ།།
252



༄༅།།ཨུཏྟརའི་ཀཎྜ།
༡༠༣. ནམ་ཞིག་ན། རཱ་མ། ཆོས་ཀྱི་མཆོག་ལ་གནས་པའི་དུས་སུ།
དུས་ཀྱིས་(འཆི་བདག་) དཀའ་ཐུབ་པའི་གཟུགས་སུ་བྱས་ཏེ། རྒྱལ་པོའི་སྒོ་
དྲུང་དུ་འོངས་སོ།། གྲགས་ལྡན་བརྟན་པ་དང་ལྡན་པ་སྒོ་དྲུང་ན་འགྲེང་བ་
དེས་ལཀྵ་མ་ཎ་ལ། ཁོ་བོ་འདིར་བགྱི་བ་ཆེན་པོའི་ཕྱིར་དུ་འོང་གི། དེ་ཁྱོད་
ཀྱིས་རཱ་མ་ལ་སྦྲོན་ཅིག ཀྱེ་སྟོབས་པོ་ཆེ། ང་ནི་གཟི་བརྗིད་མཐའ་ཡས་པ་
དྲང་སྲོང་ཆེན་པོ་ཉི་མའི་བུའི་ཕོ་ཉ་ཡིན་ཏེ། ངེས་པར་བགྱི་བའི་དོན་གྱི་སླད་
དུ་རཱ་མ་དང་འཕྲད་པའི་ཕྱིར་འོངས་སོ།། ཞེས་སྨྲས་པ་དང་ལཀྵ་མ་ཎ་མྱུར་བ་
ཉིད་དུ་ནང་དུ་སོང་ནས་རཱ་མ་ལ་དཀའ་ཐུབ་པ་ཞིག་འདིར་འོངས་ཏེ། ཀྱེ་
གཟི་བརྗིད་ཅན། ཁྱོད་འཇིག་རྟེན་འདི་དང་ཕ་རོལ་ལས་རྒྱལ་བར་གྱུར་ཅིག
དྲང་སྲོང་ཞིག་ཕོ་ཉའི་གཟུགས་ཀྱིས་ཁྱོད་དང་འཕྲད་པར་འོངས་ཏེ། དེ་ནི།
དཀའ་ཐུབ་ཀྱི་སྐྱེ་བོ་ཉི་མའི་ཚ་ཟེར་དང་ལྡན་པ་བཞིན་དུ་སྣང་ངོ་ཞེས་ལཀྵ་མ་ཎ་
ལས་ཐོས་ཏེ། རཱ་མས། ཀྱེ་ནུ་བོ། གང་ཞིག་རང་གི་རྗེ་བོ་ལས་འཕྲིན་
ཁྱེར་ཏེ་འོང་བའི་ཐུབ་པ་གཟི་བརྗིད་འབར་བ་དེ་ནང་དུ་གདན་དྲོངས་ཤིག
ཅེས་སྨྲས་པ་དང༌། དེ་བཞིན་དུ་བགྱིའོ་ཞེས་གཉེན་བཟང་མའི་བུ་ལཀྵ་མ་
ཎས་དེ་ནང་དུ་བོས་པ་ན། དེའི་གཟི་བརྗིད་རབ་ཏུ་འབར་བའི་འོད་ཀྱིས་
གཟེགས་མས་བསྲེག་པར་བྱེད་པ་ལྟ་བུར་མཐོང་ངོ༌།། དྲང་སྲོང་དེ་ར་གླུའི་
རིགས་ཀྱི་མཆོག་གྱུར་རང་གི་གཟི་བྱིན་གྱི་སྣང་བ་དང་ལྡན་པ་རཱ་མའི་དྲུང་དུ་
འོངས་ནས། ཚིག་འཇམ་པོས། ཀྱེ་ར་གླུའི་བདག་པོ། མངོན་པར་དར་
བར་གྱུར་ཅིག ཅེས་སྨྲས་སོ།། གཟི་བྱིན་ཅན་རཱ་མས། དེ་ལ་ཞབས་
བསིལ་དང་མཆོག་ཡོན་ལ་སོགས་པའི་བསྙེན་བཀུར་ཏེ། དུལ་བ་དང་ལྡན་
253



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
པའི་དགེ་བའི་གཏམ་འདྲི་བར་བརྩམས་པ་དང་། དེས་རཱ་མས་གང་དྲིས་པ་
ལ་གྲགས་པ་དང་ལྡན་པ་དེས་བདེ་ལེགས་སུ་བྱ་བ་སྨྲས་ཏེ། གསེར་གྱི་ཁྲི་ལ་
བརྗིད་པར་འཁོད་དོ། དེ་མ་ཐག་ ཏུ། རཱ་མས། ཀྱེ་བློ་གྲོས་ཆེན་པོ།
ལེགས་པར་བྱོན་ཏོ།། ཁྱོད་གང་སུ་དག་གིས་ཕོ་ཉར་བསྲིངས་ཏེ། འདིར་
བྱོན་པའི་འཕྲིན་ཟློ་བར་མཛོད་ཅིག ཅེས་རྒྱལ་པོ་སེང་གེ་སྨྲས་ པ་ དང་།
དེས། གལ་ཏེ། ཁྱོད་བདག་ལ་ཕན་པར་འདོད་ན། བདག་ཅག་གཉིས་
པོ་ཁོ་ནས་གླེང་བ་འོས་ཏེ། གལ་ཏེ་ཁྱོད་ཐུབ་པ་ཉི་མའི་བུའི་ངག་ལ་ཉན་པར་
འདོད་ན་ནི་གང་སུ་དག་གིས་བདག་ཅག་གཉིས་གཏམ་གླེང་བ་ཐོས་ན་དེ་ཁྱོད་
ལ་བར་ཆད་དུ་འགྱུར་རོ་ཞེས་དྲིལ་སྒྲོགས་པར་མཛོད་ཅིག ཅེས་སྨྲས་པ་
དང༌། རཱ་མས། དེ་བཞིན་དུ་བགྱིའོ་ཞེས་ལཀྵ་མ་ཎ་ལ། ཀྱེ་སྟོབས་པོ་ཆེ།
སྒོ་སྲུང་བ་གཞན་དུ་འགྲོ་བར་བྱོས་ལ། ཁྱོད་ཐེམ་སྐས་ཀྱི་སྟེང་དུ་འགྲེངས་ཏེ་
བྱ་ར་བྱོས་ཤིག ཀྱེ་གཉེན་བཟང་མའི་གཞོན་ནུ། དྲང་སྲོང་འདི་དང་ཁོ་
བོ་གཏམ་གླེང་བ་གཞན་གྱིས་ཐོས་ན། དེ་ཁོ་བོ་ལ་གནོད་པར་འགྱུར་རོ་ཞེས་
རཱ་མ་རང་གི་ཐ་ཚིག་ལ་གནས་ཏེ། ལཀྵ་མ་ཎ་སྒོ་བསྲུངས་ཏེ་གནས་པ་དང་།
ར་གླུའི་བདག་པོས་ཉེ་བར་འོངས་པའི་དྲང་སྲོང་དེ་ལ། ཀྱེ་ཐུབ་པ། ད་སྟེ་
ཁྱོད་ཀྱིས་དོགས་པ་དང་བྲལ་བར་གང་དག་སུས་ཁྱོད་འདིར་མངགས་པ་དང་།
གང་སྨྲ་བར་འདོད་བདག་ལ་སྨྲོས་ཤིག་དང་། བདག་ཀྱང་དེ་ཁོ་ན་ཉིད་
འདོད་དོ།། ཞེས་སྨྲས་སོ།།
༡༠༩. དེ་ནས་དྲང་སྲོང་དེས། ཀྱེ། རྒྱལ་པོ་སེམས་དཔའ་ཆེན་
པོ་སྟོབས་པོ་ཆེ། མེས་པོ་ཆེན་པོ་ཚངས་པས། ཁོ་བོ་འདིར་མངགས་ཏེ།
254



༄༅།།ཨུཏྟརའི་ཀཎྜ།།
གང་གི་ཕྱིར་བདག་འོངས་པ་གསོན་ཅིག་དང་། སྨྲ་བར་བགྱིའོ།། ཀྱེ་གྲོང་
ཁྱེར་ཐམས་ཅད་འཇོམས་པའི་མཆོག གདོད་མའི་དུས་སུ་འཇིག་རྟེན་ཀུན་
བསྐྱེད་པར་བྱེད་པའི་དུས་སུ། བདག་གི་སྒྱུ་མའི་རང་བཞིན་དུ་ཁྱོད་ཀྱིས་
བསྐྱེད་པར་བྱས་ཏེ། བདག་ཁྱོད་ཀྱི་བུ་ཡིན་ལ། བདག་ནི་ཐམས་ཅད་
བརླག་པར་བྱེད་པ་དུས་ཞེས་བྱ་བ་ཡིན་ནོ།། གཙོ་བོ་འཇིག་རྟེན་གྱི་བདག་པོ་
མེས་པོ་ཆེན་པོ་དེས། རྗེ་བོ་ཁྱོད་ཀྱིས་འཇིག་རྟེན་སྐྱོབ་པར་དམ་བཅས་པ་
གང་ཡིན་པ། དེ་ཡོངས་སུ་མཐར་ཕྱིན་ཏོ་ཞེས་གསུངས་སོ།། གདོད་མའི་
དུས་སུ་འཇིག་རྟེན་ཐམས་ཅད་སྒྱུ་མའི་སྒོ་ནས་སྤྲུལ་པའི་ཚེ། ཁྱོད་ནི་རྒྱ་མཚོ་
ཆེན་པོའི་ཆུ་དབུས་སུ་ཉལ་ཏེ། སླར་འཇིག་རྟེན་སྤྲུལ་པའི་འགོ་བརྩམས་པ་
ན། ཐོག་མར་ཁོ་བོ་བསྐྱེད་པར་བྱས་སོ།། དེ་ནས་ནི། གདེངས་ཀ་ཆེ་བ་
དང་ལྡན་པའི་ལུས་ཅན་ཨ་ནན་དང་། སཾ་ཛྷ་ཀ་ཞེས་བྱ་བའི་ཀླུ་གཉིས་སྒྱུ་མའི་
སྒོ་ནས་སྤྲུལ་ཏེ་སླར་ཁྱོད་ཀྱིས་ཀླུ་སྟོབས་པོ་ཆེ་གཉིས་སྐྱེ་བར་བྱས་པ་གང་དག་གི་
མིང་ནི་མ་དྷུ་དང་ཀི་ཊ་མ་ཞེས་བྱ་སྟེ། དེ་རྣམས་ཀྱི་རུས་པའི་ཚོགས་ཀྱི་ཕུང་
པོ་ཆེར་གྱུར་པ་དང་། རི་བོ་རྣམས་དང་ལྷན་ཅིག་ཏུ་ས་ཆེན་པོ་དེ་ཉིད་དུ་
མངོན་དུ་གྱུར་ཏེ། མི་དི་ནཱི་(དབྱིག་འཛིན་） ཞེས་བཏགས་སོ།། ཁྱོད་ཀྱི་ལྟེ་
བ་ལས་ནི་ཉི་མ་དང་གཟི་བྱིན་མཚུངས་པའི་པད་མ་སྐྱེས་ཏེ། དེ་ནས་ཁྱོད་
ཀྱིས་ཁོ་བོར་སྐྱེ་བར་བྱས་ཏེ། སྐྱེ་དགུ་རྣམས་སྤྲོ་བ་དང་བསྡུ་བའི་)བཀོད་
པའི་ཁུར་ཆེན་པོ་བདག་ལ་བབས་སོ།། དེའི་ཕྱིར། བདག་གིས་འཇིག་
རྟེན་བདག་པོ་ཁྱོད་ལ་ཉེ་བར་བསྙེན་ནས་དོན་དུ་གཉེར་ལགས་ན། ཀྱེ་
བཅོམ་ལྡན། འཇིག་རྟེན་བྱེད་པོར་གྱུར་པ་ཁྱོད་ཀྱིས་བདག་གི་སྟོབས་སྲུང་
255



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བར་མཛོད་ཅིག ཁྱོད་ཀྱིས། བདག་གི་མངོན་པར་འདོད་པ་བཞིན་དུ་
འབྱུང་པོ་ཀུན་སྲུང་བའི་ཕྱིར་དུ། གདོད་མའི་སྐྱེས་བུ་ཁྱབ་འཇུག་གི་གཟུགས་
སུ་གསལ་བར་སྟོན་ཅིག སླར་ཡང་ཁྱོད་ཉིད་རྟག་པ་རང་བྱུང་གི་མངལ་ལས་
མཆོག་ཏུ་དཔའ་བ་མིའུ་ཐུང་དུ་འཇུག་པར་བྱས་ལ། དེ་ནས་ཁྱོད་ཀྱི་ཕུ་བོ་
དབང་པོ་ལ་སོགས་པའི་ལྷ་རྣམས་ཀྱི་ནུས་པ་རྒྱས་པར་བྱས་ཏེ། དུས་ལ་
བབས་པ་ན་དེ་དག་སྲུང་བའི་ཕྱིར་ཉེ་བར་གནས་སོ།། སྐྱེ་འཇིག་རྟེན་དབང་
ཕྱུག གང་གི་ཚེ་སྒྲ་སྒྲོག་གིས་སྐྱེ་དགུའི་ཚོགས་རྣམ་པར་བཅོམ་པར་ཉེ་བ་ན།
ཁྱོད་ཀྱིས་མ་རུངས་པའི་སྤྱོད་པ་ལ་གནས་པ་དེ་ གསོད་པའི་ཕྱིར་དུ་མི་ཡི་
གཟུགས་ཀྱི་འཇུག་པ་སྟོན་པར་བྱས་ཏེ། རང་ཉིད་འཆི་བའི་འཇིག་རྟེན་(མི་
ཡུལ་)དུ་ལོ་སྟོང་ཕྲག་བཅུ་གཅིག་ཏུ་གནས་པར་དམ་བཅས་སོ།། ཀྱེ་མི་ཡི་
མཆོག་ཁྱོད་མི་ཡི་འཇིག་རྟེན་དུ་ཡིད་ལས་བྱུང་བ་ལྟར་བུར་སྐྱེས་ཏེ། ཇི་ཙམ་
འཚོ་བར་ངེས་པར་བྱས་པ་དེ་ཡོངས་སུ་ཚང་ཟིན་པས། ད་སྟེ་བདག་ཅག་
དང་ཉེ་བར་འོང་བའི་དུས་ལ་བབ་བོ། ཀྱེ་རྒྱལ་པོ་དཔའ་བོ། གལ་ཏེ་སྐྱེ་
དགུའི་ཕྱིར་དུ་རིང་དུ་གནས་པར་འདོད་ན་ནི། དེ་བཞིན་དུ་མཛོད་ལ།
དགེ་བར་གྱུར་ཅིག ར་གླུའི་གཉེན། ཡང་ན་ལྷ་ཡི་འཇིག་རྟེན་དུ་གཤེགས་
ན། ཁྱོད་ཁྱབ་འཇུག་གི་ངོ་བོར་གནས་ཏེ། ལྷ་ཐམས་ཅད་མགོན་དང་
བཅས་པར་འགྱུར་རོ་ཞེས་འཇིག་རྟེན་མེས་པོས་གསུངས་སོ།། ཞེས་དེ་ལྟར་
དྲང་སྲོང་དུས་ལས་ཚངས་པའི་འཕྲིན་ཐོས་ནས། ར་གླུའི་བདག་པོ་རབ་ཏུ་
དགོད་བཞིན་དུ་ཐམས་ཅད་བརླག་བྱེད་འཆི་བདག་ལ་སྨྲས་པ། ཀྱེ་དུས།
ལྷ་ཡི་ལྷ་ཚངས་པའི་གཏམ་ངོ་མཚར་ཅན་ཐོས་པའི་སྐལ་བ་ཐོབ་ཅིང་། ཁྱོད་
256



༄༅།།ཨུཏྟརའི་ཀཎྜ།
འདིར་འོངས་པས་གློ་བ་དགའ་བར་གྱུར་ཏོ།། ཁོ་བོས་འཇིག་རྟེན་གསུམ་གྱི་
བྱ་བ་བྱས་ཟིན་པས། གང་ནས་འཇུག་པ་བརྩམས་པ་དེར་སླར་ལྡོག་པར་
བགྱི་ཡི། ཁྱོད་བདེ་ལེགས་སུ་གྱུར་ཅིག ཀྱེ་དུས། ངས་ཁྱོད་ལ་བསམ་
པས་རྣམ་པར་བརྟགས་པ་ན། དེ་ཉིད་དུ་ཁྱོད་འདིར་འོངས་པར་གྱུར་པས་
ན། ཀྱེ་ཐམས་ཅད་བརླག་པར་བྱེད་པ། ཇི་ལྟར་ལྷ་ཡི་མེས་པོས་སྨྲས་པ་
བཞིན་དུ་ཁོ་བོ་རྟག་ཏུ་ལྷ་རྣམས་ལ་དབང་བསྒྱུར་ཏེ་བྱ་བ་ཐམས་ཅད་སྒྲུབ་པར་
བགྱིའོ།། ཞེས་སྨྲས་སོ།།
༡༠༥.དེ་གཉིས་པོ་གཏམ་གླེང་བ་ན། ལེགས་ལྡན་དྲང་སྲོང་ངན་
སྤོང་རྒྱལ་པོའི་སྒོ་དྲུང་དུ་འོངས་ཏེ། རཱ་མ་ལ་ལྟ་བར་འདོད་དེ། དེས་
གཉེན་བཟང་མའི་བུའི་དྲུང་དུ་མངོན་པར་འོངས་ནས་ཁྱོད་ཀྱིས་ཁོ་བོ་མྱུར་བར་
རཱ་མ་དང་འཕྲད་པར་གྱིས་ཤིག གཞན་དུ་ཁོ་བོའི་བྱ་བ་ཉམས་ཉེས་པར་
འགྱུར་རོ་ཞེས་མཆོག་ཏུ་དཔའ་བ་ལཀྵ་མ་ཎས་ཐོས་ནས། བདག་ཉིད་ཆེན་
པོ་དེ་ལ་མངོན་པར་བཏུད་དེ། ཀྱེ་ལེགས་ལྡན། ཅི་བགྱི་བ་བདག་ལ་
གསུངས་ཤིག ར་གླུའི་བདག་པོ་ནི། ཡུད་ཙམ་བྱ་བ་གཞན་གྱི་དབང་དུ་
གྱུར་ལགས་སོ།། ཞེས་སྨྲས་པ་དང་། དྲང་སྲོང་གི་མཆོག་དེ་ཁྲོས་པའི་མིག་
གི་མེས་བསྲེགས་པར་བྱེད་པ་བཞིན་དུ་ལཀྵ་མ་ཎ་ལ། ཀྱེ་གཉེན་བཟང་མའི་
བུ། དུས་འདི་ཉིད་དུ་རཱ་མ་ལ་ཁོ་བོ་འདིར་མཆིས་སོ་ཞེས་སྨྲོས་ཤིག གལ་
ཏེ། དེ་ཉིད་དུ་གཉེན་བཟང་མའི་བུ་ཁྱོད་ཀྱིས་མ་སྨྲས་ན། ཁྱེད་ཅག་གི་
རྒྱལ་སྲིད་དང་། གྲོང་ཁྱེར་དང་། རཱ་མ་དང་། བྷ་ར་ཏ་དང་། གཉེན་
བཟང་མའི་བུ་ཁྱོད་དང་བཅས་པ་ལ་དམོད་པ་བོར་བར་བགྱི་ཡི། ཁོང་ཁྲོ་བ་
257



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྙིང་གི་ནང་དུ་བཟུང་བར་མི་བགྱིའོ།། ཞེས་ཚིག་རྩུབ་མོ་ཐོས་ཏེ། ལཀྵ་མ་
ཎས་འདིས་ནི་ངེས་པར་ཡིད་ལ་བྱས་ཟིན་ཏོ་སྙམ་ནས། ར་གླུའི་བདག་པོ་ལ་
གསོལ་བ་དང༌། རཱ་མས་དུས་ལ་ཕྱི་ཕྱག་བྱས་ཏེ། མྱུར་བ་ཉིད་དུ་ཕྱིར་
འོངས་ནས་དྲང་སྲོང་ཨ་ཏྲིའི་བུ་ངན་སྤོང་དང་འཕྲད་པའི་ཚེ། རང་གི་གཟི་
བྱིན་གྱི་འོད་འབར་ བའི་བདག་ ཉིད་ཆེན་པོ་ངན་ སྤོང་ལ་ ཐལ་མོ་སྦྱར་ཏེ།
དྲང་སྲོང་ཆེན་པོ། བདག་གི་ཅི་བགྱི་བ་བཀའ་སྩོལ་ཅིག་ཅེས། ར་གླུའི་
བདག་པོ་ལས་ཐོས་ཏེ། ངན་སྤོང་གིས། ཀྱེ་ཆོས་ཀྱི་བུ། གསོན་ཅིག་
ངས་ལོ་སྟོང་ཕྲག་གཅིག་སྨྱུང་བར་གནས་ཏེ། དེ་རིང་ཡོངས་སུ་རྫོགས་པའི་
ཉིན་ཐ་མ་ཡིན་ པས། དུས་འདི་ཉིད་དུ་གང་གཡོས་ཟིན་པའི་ཟས་གང་
མཆིས་པ། དེ་དག་ལ་ལོངས་སྤྱོད་པར་འདོད་དོ།། ཞེས་སྨྲས་ པ་ དང་།
དེ་ར་གླུའི་བདག་པོས་ཐོས་ཏེ། ཐུབ་པའི་གཙོ་བོ་དེ་ལ་གཡོས་ཟིན་པའི་ཟས་
དྲངས་པ་དང་། བདུད་རྩི་དང་མཚུངས་པའི་ཟས་ལ་སྤྱོད་དེ། དྲང་སྲོང་
ངན་སྤོང་བཟའ་བས་ཚིམས་ཏེ། ལེགས་སོ་ཞེས་སྨྲས་ཏེ་རང་གི་བསྟི་གནས་
སུ་སླར་ལྡོག་ པར་ གྱུར་ཏོ།། ཐུབ་ པ་ མཆོག་ ངན་ སྤོང་ གི་བསྟི་ གནས་ སུ།
ལཀྵ་མ་ཎའི་སྔོན་སྐྱེས་རཱ་མས་དུས་ཀྱིས་སྨྲས་པའི་གཏམ་དྲན་ཏེ་ཡོངས་སུ་
གདུང་བས་ཡིད་ཁོང་དུ་ཆུད་དེ། གདོང་འོག་ཏུ་བལྟས་ཏེ་ཅང་མི་སྨྲ་བས་
གནས་པ་ལས་རེ་ཞིག་ན། དེས་འཆི་བདག་གིས་སྨྲས་པའི་ཚིག་ལ་བློས་
བརྟགས་ཏེ། གྲགས་པ་དང་ལྡན་པ་ར་སྒུའི་བདག་པོས། ད་ནི་ཅིར་ཡང་
བྱར་མེད་དོ་སྙམ་པར་ངེས་པར་བྱས་ཏེ་ཅང་མི་སྨྲ་བས་གནས་སོ།།
༡༠༦. ར་གླུའི་བདག་པོ་ནི་སྒྲ་གཅན་གྱིས་བཟུང་བའི་ཟླ་བ་བཞིན་དུ་
258



༄༅།།ཨུཏྟརའི་ཀཎྜ།
མགོ་བོ་དུད་དེ་གནས་པ་ན། ལཀྵ་མ་ཎས་དགའ་བ་བསྐྱེད་པའི་ཕྱིར་སྙན་
པར་སྨྲས་པ། ཀྱེ་སྟོབས་པོ་ཆེ། ཁྱོད་བདག་གི་ཕྱིར་གདུང་བར་མ་མཛད་
ཅིག སྔོན་གྱི་སྐྱེ་བའི་ལས་དང་འབྲེལ་བས་ན། དུས་(འཆི་བ་)ཀྱི་བགྲོད་
པ་ནི་འདི་ཁོ་ན་ཉིད་དེ། ཀྱེ་ཇོ་བོ། བདག་གསོད་པར་དམ་བཅའ་བར་
མཛོད་ལ། དམ་བཅས་པ་ལས་ཉམས་ན་མི་རྣམས་དམྱལ་བར་ལྟུང་བར་
འགྱུར་རོ།། རྒྱལ་པོ་ཆེན་པོ། གལ་ཏེ་ཁྱོད་བདག་ལ་བརྩེ་བ་དང་ལྡན་ཞིང་།
བརྩེ་བའི་སྣོད་དུ་དགོངས་ན། ངེས་པར་ཐེ་ཚོམ་དང་བྲལ་བར་བདག་གསོད་
ལ་ར་གླུའི་བདག་པོ་རང་གི་ཆོས་སྤེལ་བར་མཛོད་ཅིག ཅེས་སྨྲས་པ་དང་རཱ་
མའི་དབང་པོ་འཁྲུག་ཅིང་། བརྟན་པ་ལས་གཡོ་བར་གྱུར་ཏེ་བློན་པོ་རྣམས་
དང་། མདུན་ན་འདོན་རྣམས་བོས་ཏེ། དེ་རྣམས་ཀྱི་དབུས་སུ་བྱུང་བའི་
ཚུལ་མཐའ་དག་སྨྲས་ཏེ། ར་གླུའི་བདག་པོས་དྲང་སྲོང་ངན་སྤོང་མངོན་པར་
འོངས་པ་དང་། དཀའ་ཐུབ་པའི་གཟུགས་ཅན་དུས་ལ་དམ་བཅས་པའི་ཚུལ་
བཤད་དོ།། དེ་ཐོས་ནས་བློན་པོ་དང་སློབ་དཔོན་གྱི་ཚོགས་ཐམས་ཅད་ཁ་
རོག་སྟེ་འདུག་པ་ན། དྲང་སྲོང་གནས་འཇོག་གིས། ཀྱེ་སྟོབས་པོ་གྲགས་
ལྡན་རཱ་མ། ད་སྟེ་བ་སྤུའི་ཚོགས་ལྡང་བར་བྱེད་པའི་རྣམ་པར་འཇིགས་པ་
འབྱུང་བར་འགྱུར་གྱི། ཁྱོད་དང་ལཀྵ་མ་ཎ་འབྲལ་བར་འགྱུར་བ་ཡང་ཤེས་
སོ།། དུས་ནི་སྟོབས་དང་ལྡན་པ་ཡིན་པས། ཁྱོད་ཀྱིས་ལཀྵ་མ་ཎ་སྤོངས་ལ་
ཁས་བླངས་ པ་ ལས་ མ་ འདའ་ ཞིག་ གལ་ ཏེ་ ཁས་ བླངས་ པ་ ལས་ ཉམས་ན།
ཆོས་ཉམས་པར་གྱུར་ཏ་རེ། ཆོས་ལས་རྣམ་པར་ཉམས་ན་རྒྱུ་བ་དང་མི་རྒྱུ་
བའི་སྲོག་ཆགས་རྣམས་དང་། ལྷ་དང་དྲང་སྲོང་གི་ཚོགས་དང་བཅས་པའི་
259



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
འཇིག་རྟེན་གསུམ་པོ་རྣམ་པར་ཉམས་པར་འགྱུར་རོ།། ཀྱེ་སྐྱེས་བུ་སེང་གེ།
འཇིག་རྟེན་གསུམ་པོ་མངོན་པར་སྐྱོང་བའི་ཕྱིར་དུ་ལཀྵ་མ་ཎ་ཡོངས་སུ་སྤངས་
ན་ཡང་། ཆོས་དང་ལྡན་པས་འཇིག་རྟེན་བདེ་ལ་གནས་པར་མཛོད་ཅིག
ཅེས་དེར་འདུས་པའི་བློན་པོ་དང་། མདུན་ན་འདོན་དང་བཅས་པས་ཆོས་
ལ་ཡོངས་སུ་ཕན་པའི་ཕྱིར་སྨྲས་པ་ཐོས་ནས། རཱ་མས་ལཀྵ་མ་ཎ་ལ། ཀྱེ་
གཉེན་བཟང་མ་དགའ་བར་བྱེད་པ། ངས་ཆོས་མི་ནུབ་པར་བྱ་བའི་ཕྱིར་
ཁྱོད་སྤངས་ཀྱི། སྐྱེས་བུ་བཟང་པོས་སྤངས་པ་དང་། གསོད་པ་ནི་མཉམ་
མོ།། ཞེས་རཱ་མས་དེ་ཙམ་དུ་སྨྲས་པ་ན། ལཀྵ་མ་ཎ་མིག་མཆི་མས་ཁེངས་ཏེ།
རང་གི་ཁྱིམ་དུའང་མ་སོང་བར་དེ་ཉིད་ནས་མྱུར་བ་ཉིད་དུ་སོང་སྟེ། ཆུ་བོ་ས་
ར་ཡུའི་ངོགས་སུ་སོང་ནས། ཉེ་རེག་བྱས་ཏེ། ལག་ ཐལ་མོ་སྦྱར་ནས་
དབང་པོ་ཡོངས་སུ་རྫོགས་པ་དབང་དུ་བསྡུས་ཏེ། རྣལ་འབྱོར་ལ་གནས་
བཞིན་དུ་སྲོག་གི་རླུང་གི་རྒྱུ་བ་བཀག་ནས། ལཀྵ་མ་ཎས་རྣལ་འབྱོར་དང་
ལྡན་པས་དབུགས་ཀྱི་རྒྱུ་བ་བཅད་པ་དང་། དེ་མཐོང་ནས་དབང་པོ་ལ་
སོགས་ལྷ་དང་། དྲང་སྲོང་དང་། ལྷ་ཡི་བུ་མོ་རྣམས་ཀྱིས་མེ་ཏོག་གི་ཆར་
དབབ། སྟོབས་པོ་ཆེ་ལཀྵ་མ་ཎ་ལུས་དང་བཅས་བཞིན་དུ་ཐམས་ཅད་ཀྱི་
མིག་ལམ་ནས་མི་སྣང་བར་གྱུར་པ་དང་། དེ་བརྒྱ་བྱིན་དང་ལྷན་ཅིག་སྐབས་
གསུམ་གྱི་གནས་སུ་སོང་བ་དང་། ལྷ་རྣམས་ཀྱིས་ལེགས་ལྡན་ཁྱབ་འཇུག་གི་
ཆ་བཞི་པ་འོང་བ་མཐོང་ནས། རབ་ཏུ་དགའ་བས་ལཀྵ་མ་ཎ་ལ་མཆོད་པ་
བྱས་སོ།།
༡༠༧. དེ་ནས་རཱ་མས་ལཀྵ་མ་ཎ་ཡོངས་སུ་བོར་བའི་སྡུག་བསྔལ་དང་
260



༄༅།།ཨུཏྟརའི་ཀཎྜ།
མྱ་ངན་གྱིས་རྣམ་པར་ནོན་བཞིན་དུ། མདུན་ན་འདོན་དང་བློན་པོ་དང་།
གཙོ་བོར་གྱུར་པའི་སྐྱེ་བོ་རྣམས་ལ་འདི་ལྟར་དུ་སྨྲས་ཏེ། དེ་རིང་ངས་འཐབ་
པ་མེད་པའི་རྒྱལ་སྲིད་དུ་ཆོས་ལ་གནས་པའི་དཔའ་བོ་བྷ་ར་ཏ་རྒྱལ་པོར་མངོན་
པར་དབང་བསྐུར་ནས། དེའི་འཇུག་ཐོག་ཏུ་ཁོ་བོ་ནགས་སུ་འགྲོ་བར་བགྱི་
ཡི། རིངས་པར་མི་བྱ་བར་ཡོ་བྱད་རྣམས་སྟ་གོན་གྱིས་ཤིག་དང་། ཁོ་བོ་ནི།
དེ་རིང་ཉིད་དུ་ལཀྵ་མ་ཎ་གང་དུ་སོང་བའི་ལམ་དེ་ཉིད་དུ་འདོང་བར་བགྱིའོ།།
ཞེས་སྨྲས་པ་དང་། ར་གླུའི་བདག་པོས་དེ་ལྟར་སྨྲས་པ་ཐོས་ནས། སྐྱེ་བོའི་
ཚོགས་ཐམས་ཅད་ཡིད་སྟོར་བ་བཞིན་དུ་ས་ལ་འགྱེལ་ཏེ། སྲོག་དང་བྲལ་བ་
བཞིན་དུ་གྱུར་ཏོ།། བྷ་ར་ཏ་ཡང་ར་གླུའི་བདག་པོས་དེ་ལྟར་སྨྲ་བ་ཐོས་ནས་
འདུ་ཤེས་དང་བྲལ་བས་རྒྱལ་སྲིད་ལ་དམོད་པར་བརྩམས་ཏེ། འདི་ལྟར།
ཀྱེ་ར་གྲུའི་གཉེན། ཁྱོད་དང་འབྲལ་བས་བདག་ལ་རྒྱལ་སྲིད་མི་དགོས་ལ་
མཐོ་རིས་ཀྱི་ལོངས་སྤྱོད་ཀྱང་མི་དགོས་སོ།། ཞེས་བྲོ་བོར་བ་ལགས་ན། ཀྱེ་
མི་ཡི་བདག་པོ། ཁྱོད་ཀྱིས་ཀུ་ཤ་དང་། ལ་ཝ་གཉིས་པོ་རྒྱལ་པོར་དབང་
བསྐུར་བར་མཛོད་ལ། ཀེ་ཤ་ལ་ལྷོ་ཕྱོགས་སུ་ཀུ་ཤ་དང་། ཀེ་ཤ་ལ་བྱང་
ཕྱོགས་ཀྱི་རྒྱལ་སྲིད་ལ་ཝ་ལ་གཏོད་ལ་རྒྱལ་པོར་བསྐུར་བར་མཛོད་ཅིག ཤིན་
ཏུ་མྱུར་བར་བགྲོད་པའི་ཕོ་ཉ་རྣམས་དགྲ་འཇོམས་ཀྱི་དྲུང་དུ་སོང་ལ། ཁོ་བོ་
ཅག་གང་དུ་འགྲོ་ བ་(མཐོ་རིས་ སམ་འཆི་ བའི་ ལམ་）མྱུར་བ་ཉིད་དུ་ སྨྱོས་ལ།
རིངས་པར་མ་བྱེད་ཅིག་ཅེས་སྨྲས་པ་དང་། གྲོང་ཁྱེར་གྱི་སྐྱེ་བོ་རྣམས་ཁ་འོག་
ཏུ་བལྟས་ནས་སྡུག་བསྔལ་གྱིས་ཡོངས་སུ་གདུང་བ་མཐོང་ནས། ཐུབ་པ་
གནས་འཇོག་གིས་སྨྲས་པ། ཀྱེ་བུ་རཱ་མ། ས་སྟེང་དུ་བསྒྲེ་བའི་སྐྱེ་བོའི་
261



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
ཚོགས་ལ་བལྟ་བར་བྱོས་ལ། འདི་རྣམས་ཀྱིས་གང་མངོན་པར་འདོད་པའི་བྱ་
བ་བྱོས་ལ། བརྩེ་བ་མེད་པར་མ་བྱེད་ཅིག ཅེས་གནས་འཇོག་གིས་སྨྲས་
པ་ལྟར། ར་ གླུའི་བདག་པོས་སྐྱེ་བོའི་ཚོགས་འགྱེལ་ བ་ལས་ བསླངས་ ཏེ།
ཁྱེད་ཅག་ལ་ངས་བགྱི་བ་ཅི་ཞིག་སྒྲུབ་པར་འོས་པ་སྨོས་ཤིག ཅེས་སྨྲས་པ་
དང་། སྐྱེ་བོའི་ཚོགས་ཐམས་ཅད་ཀྱིས་རཱ་མ་ལ། ཀྱེ་རཱ་མ། ཁྱོད་གང་
དང་གང་དུ་གཤེགས་པ། དེ་དང་དེའི་རྗེས་སུ་བདག་ཅག་རྣམས་ཀྱང་འདོང་
བར་བགྱིའོ།། ཀྱེ་ཀྭ་ཀུ་ཏསྦ། གལ་ཏེ་ཁྱོད་གྲོང་ཁྱེར་ལ་གནས་པ་རྣམས་ལ་
དགའ་བ་དང་བརྩེ་བ་མཆོག་དང་ལྡན་ན་ནི། བདག་ཅག་ཀྱང་ཆུང་མ་དང་
བུ་དང་བཅས་པ་ཁྱོད་དང་ལྷན་ཅིག་ཏུ། དམ་པའི་ལམ་དུ་འགྲོ་བར་འདོད་
དོ།། ཀྱེ་དབང་ཕྱུག ཁྱོད་དཀའ་ཐུབ་ཀྱི་ནགས་སམ། མཁར་རམ།
ཆུ་བོའམ་ཆུ་གཏེར་སོགས་གང་དུ་གཤེགས་ཀྱང་རུང་སྟེ། གལ་ཏེ་ཁྱོད་ཀྱིས་
བདག་ཅག་ཡལ་བར་འདོར་བར་འོས་པ་ཉིད་དུ་མི་དགོངས་ན་ནི། འདི་
ལྟར་དུ་མཛོད་ཅིག་དང་། འདི་ཉིད་ནི་བདག་ཅག་ལ་བརྩེ་བ་ཕུལ་དུ་བྱུང་བ་
དང་། མཆོག་དམ་པ་ལགས་ན་ཁྱོད་ཀྱི་རྗེས་སུ་འབྲང་བ་ནི། བདག་ཅག་
གི་སྙིང་ལ་རྟག་ཏུ་རབ་ཏུ་སྤྲོ་བ་དང་ལྡན་པ་ལགས་སོ།། ཞེས་སྨྲས་པ་དང་།
གྲོང་ཁྱེར་ལ་གནས་པ་རྣམས་དད་པ་བརྟན་པོ་དང་ལྡན་མཐོང་ནས། རྭ་
མས། དེ་དེ་བཞིན་དུ་བགྱིའོ།། ཞེས་དེ་རྣམས་ཀྱི་འདོད་པ་ཉེ་བར་ཚིམ་
པར་བྱས་ཏེ། རང་གི་བགྱི་བར་འོས་པ་ཉིད་དུ་བསམ་ནས་ཉིན་མོ་དེ་ཉིད་ལ་
ལྷོ་ཕྱོགས་ཀེ་ཤ་ལར་ཀུ་ཤ་དང་། བྱང་ཕྱོགས་ཀོ་ཤ་ལར་ལ་ཝ་རྒྱལ་པོའི་སེང་
གེའི་ཁྲི་ལ་དབང་བསྐུར་ཏེ། བུ་བློ་གྲོས་ཆེན་པོ་དང་ལྡན་པ་གཉིས་པོ་རང་གི་
262



༄༅།།ཨུཏྟརའི་ཀཎྜ།
པང་པར་བཞག་སྟེ། དམ་དུ་འཁྱུད་ཅིང་། སྟོབས་པོ་ཆེ་རཱ་མས་བུ་གཉིས་
ཀྱི་སྤྱི་བོ་ལ་ཡང་དང་ཡང་དུ་སྣོམ་ནས། སླར་རང་རང་གི་རྒྱལ་པོའི་ཁབ་ཏུ་
བཏང་ངོ༌།། དེའི་ཚེ་བུ་གཉིས་པོ་རེ་རེ་ལ་ཤིང་རྟ་སྟོང་ཕྲག་མང་པོ་དང་གླང་
པོ་ཆེ་ཁྲི་རེ་རེ་དང་། རྟ་འབུམ་ཕྲག་རེ་བྱིན་ཏེ། བུ་གཉིས་པོ་ཀུ་ཤ་དང་ལ་
ཝ་ ལ་ རིན་ པོ་ ཆེའི་ ཕུང་ པོ་ དང་། ནོར་ ཕུན་ སུམ་ ཚོགས་ པར་ གྱུར་ ཏེ།
སྟོབས་དང་ལང་ཚོ་དང་ལྡན་པའི་སྐྱེ་བོས་ཡོངས་སུ་བསྐོར་ནས་རཱ་མས་དེ་
གཉིས་པོ་རང་རང་གི་ཁབ་ཏུ་འགྲོ་བར་བྱས་སོ།། དེ་ནས་བུ་དཔའ་བོ་གཉིས་
པོ་རྒྱལ་སྲིད་ལ་དབང་བསྐུར་ཏེ། བུ་རང་རང་གི་གྲོང་ཁྱེར་དུ་སོང་པའི་རྗེས་
སུ། རཱ་མས། བདག་ཉིད་ཆེན་པོ་དགྲ་འཇོམས་ཀྱི་དྲུང་དུ་ཕོ་ཉ་མངགས་
༡༠༨.རཱ་མས་མངགས་པ་བཞིན་དུ་མྱུར་འགྲོའི་ཕོ་ཉ་དེ་དག་མ་དྷུ་
རའི་གྲོང་ཁྱེར་དུ་ཐོགས་པ་མེད་པར་སོང་བ་དང་། ཉིན་གསུམ་དང་མཚན་
མོ་གསུམ་བགྲོད་པའི་མཐར་མ་དྷུ་རར་སླེབས་པ་དང་། འཐབ་པ་མེད་པའི་
གྲོང་ཁྱེར་གྱི་ཚུལ་མཐའ་དག་དགྲ་འཇོམས་ཀྱིས་ཐོས་པར་བྱས་ཏེ། རཱ་མས་
ཇི་ལྟར་དམ་བཅས་པ་དང་། ལཀྵ་མ་ཎ་ཡོངས་སུ་སྤངས་པ་(བློས་བཏང་བ་)
དང་། རཱ་མའི་བུ་གཉིས་རྒྱལ་སྲིད་ལ་དབང་བསྐུར་བ་དང་གྲོང་ཁྱེར་ལ་
གནས་པ་རྣམས་རཱ་མ་དང་ལྷན་ཅིག་ཏུ་འགྲོ་བར་ཡི་དམ་བཅས་པའི་ཚུལ་
ཐམས་ཅད་བཤད་དེ། ཡང་ཕོ་ཉ་དེས། རཱ་མས། ཀུ་ཤའི་ཕྱིར་དུ་རི་བོ་
འབིགས་བྱེད་ཀྱི་རྒྱུད་དུ་ཀུ་ཤ་ཝ་ཏེ་ཞེས་བྱ་བའི་གྲོང་ཁྱེར་མཛེས་པར་བཀོད་པ་
དང་། ལ་ཝའི་ཕྱིར་དུ་མཉན་ཡོད་ཅེས་བྱ་བའི་གྲོང་ཁྱེར་ཡིད་དུ་འོང་བ་
263



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
བཏབ་བོ།། གཞན་ཡང་དཔལ་དགའ་བྱེད་དང་། བྷ་ར་ཏ་སྟེ་དཔའ་བོ་ཁ་
ལོ་པ་གཉིས་པོས་འཐབ་པ་མེད་པའི་གྲོང་ཁྱེར་སྟོངས་པར་བྱས་ཏེ། རྟག་
པའི་ཁམས་སུ་གཤེགས་པའི་སྦྱོར་བ་རྩོམ་ལགས་ན། ཀྱེ་རྒྱལ་པོ་ཆེན་པོ།
མྱུར་དུ་མཛོད་ཅིག་ཅེས་སྨྲས་ཏེ། ཅང་མི་སྨྲ་བར་འདུག་གོ། དེ་ནས་དགྲ་
འཇོམས་ཀྱིས། རང་གི་རིགས་འཇིགས་པ་ཆེན་པོས་ཉེས་པར་འགྱུར་བ་ཐོས་
ནས། སྐྱེ་བོའི་ཚོགས་ཐམས་ཅད་དང་ཀཱཉྩ་ན་ཞེས་བྱ་བའི་མདུན་ན་འདོན་
བོས་ཏེ། དེ་རྣམས་ལ་ཚུལ་ཇི་ལྟར་འགྱུར་བ་བསྙད་དོ།། དེ་ནས་དགྲ་
འཇོམས་ཀྱིས། ཁོ་བོ་ཡང་རང་གི་སྤུན་རྣམས་དང་འབྲལ་བར་འགྱུར་རོ་ཞེས་
རང་གི་བུ་གཉིས་པོ་རྒྱལ་སྲིད་ལ་དབང་བསྐུར་ཏེ། དེའི་བུ་དཔུང་བཟང་ལ་
མ་དྷུ་རའི་རྒྱལ་སྲིད་ཐོབ་ལ། ཤ་ཏུ་གྷ་ཏཱི་ལ་བཱི་དི་ཤ་རྒྱལ་སྲིད་ཐོབ་ཅིང་།
མ་དྷུ་རའི་དཔུང་གི་སྡེ་ཆ་གཉིས་སུ་བགོས་ཏེ་དགྲ་འཇོམས་ཀྱིས་བྱིན་ལ། དེ་
དག་ལ་བགོ་བར་འོས་པའི་ནོར་ཐམས་ཅད་མཉམ་པར་བྱས་ཏེ་རང་རང་གི་
རྒྱལ་པོའི་ཁབ་ཏུ་གནས་པར་བྱས་སོ།། དེ་ལྟར་དཔུང་བཟང་དང་ཤ་ཏུ་གྷཱ་ཏཱི་
གཉིས་པོ་མ་དྷུ་ར་དང་བཱ་དི་ཤའི་ལ་གནས་པར་བྱས་ཏེ། དགྲ་འཇོམས་ཀྱིས་
ཤིང་རྟ་གཅིག་ཁོ་ནས་འཐབ་པ་མེད་ པའི་གྲོང་ཁྱེར་དུ་སོང་བར་གྱུར་ཏོ།།
དེས་བདག་ཉིད་ཆེན་པོ་རཱ་མ་ནི་འབར་བའི་མེ་འོད་དང་མཚུངས་པར་བརྗིད་
ཅིང་དར་སྲབ་པོའི་གོས་གྱོན་པ། ཉམས་པ་དང་བྲལ་བའི་ཐུབ་པ་དྲང་སྲོང་
བཞིན་དུ་མཐོང་ངོ་།། དེ་ཉེ་བར་སོང་ནས་ཕྱག་བྱས་ཏེ། ཆོས་ཤེས་པ་ཆོས་
ལ་རྩེ་གཅིག་ཏུ་སེམས་པ་རཱ་མ་ལ། ཀྱེ། ར་གླུའི་གཉེན་བདག་གི་བུ་གཉིས་
པོ་རྒྱལ་སྲིད་ལ་དབང་བསྐུར་ཟིན་གྱི། ཀྱེ་རྒྱལ་པོ་ཆེན་པོ། བདག་ཀྱང་
264



༄༅།ཨུཏྟརའི་ཀཎྜ།
ཁྱོད་དང་ལྷན་ཅིག་ཏུ་འགྲོ་བར་འདོད་དོ།། ཀྱེ་དཔའ་བོ། དེ་རིང་འདི་
ལས་གཞན་དུ་གྱུར་པའི་བཀའ་མཆིད་གཞན་སྩལ་ན་ནི། དེ་བདག་ལ་ཉེས་
པ་ཉིད་དུ་འགྱུར་ཏེ། བདག་དང་འདྲ་བའི་ཁོལ་པོས་ཁྱོད་ཀྱི་བཀའ་བཟློག་
པར་མི་ནུས་སོ།། ཞེས་སྨྲས་པ་དང་། རཱ་མས་དགྲ་འཇོམས་ཀྱི་བསམ་པ་
ཤིན་ཏུ་ བརྟན་ པོར་ མཐོང་ནས། ལེགས་སོ་ཞེས་སྨྲས་སོ།། དེ་གཉིས་
གཏམ་གླེང་བའི་མཐར། འདོད་པ་ལྟར་གཟུགས་འཛིན་པ་སྤྲེའུ་རྣམས་དང་།
དྲེད་རྣམས་ དང་། སྲིན་ པོའི་ ཚོགས་ ཆེན་ པོ་ དེར་ འོངས་ པར་ གྱུར་ ཏེ།
རྟག་པའི་ཁམས་སུ་བསྐྱོད་པ་ལ་སྤྲོ་བའི་རཱ་མ་ལ་བལྟ་བའི་ཕྱིར་མགྲིན་བཟང་
གིས་མདུན་བདར་ཏེ་སྤྲེའུའི་ཚོགས་ཐམས་ཅད་དེར་འོང་བར་གྱུར་ཏོ།། དེར་
འདུས་པའི་ཚོགས་ཆེན་པོའི་ནང་དུ། ལྷ་ཡི་བུ་དང་། དྲང་སྲོང་གི་བུ་དང་།
དྲི་ཟའི་ཡུལ་དུ་སྐྱེས་པ་ཇི་ཙམ་འོངས་པ་དེ་དག་ཐམས་ཅད། རཱ་མའི་སྒྱུ་
འཕྲུལ་བསྡུ་བའི་དུས་ལ་བབ་པར་ཤེས་ནས་སྤྲེའུ་དང་སྲིན་པོའི་ཚོགས་ཀྱིས་
མངོན་པར་བཏུད་དེ་སྨྲས་པ། ཀྱེ་རྒྱལ་པོ་ཆེན་པོ། བདག་ཅག་རྣམས་
ཀྱང་ཁྱོད་དང་ལྷན་ཅིག་འགྲོ་བ་ལ་ངེས་པར་བྱས་ཏེ་འདིར་འོང་བ་ལགས་ན།
ཀྱེ་མི་ཡི་མཆོག གལ་ཏེ། ཁྱོད་བདག་ཅག་དང་བྲལ་བས་མཐོ་རིས་སུ་
གཤེགས་ན་ནི། དེ་ནི་ཁྱོད་ཀྱིས་བདག་ཅག་རྣམས་ལ་གཤིན་རྗེའི་དབྱུག་པས་
བསྙུན་ཏེ་བསད་པའོ།། ཞེས་སེམས་པར་བགྱི་ལགས་སོ།། དེའི་བར་ན།
སྟོབས་པོ་ཆེ་སྤྲེའུ་མགྲིན་བཟང་གིས་གུས་པས་ཕྱག་བྱས་ཏེ། ཀྱེ་མི་ཡི་དབང་
པོ། བདག་གིས་དཔའ་བོ་ཨངྒ་ད་རྒྱལ་སྲིད་ལ་དབང་བསྐུར་ཏེ། བདག་
ཀྱང་ཁྱོད་དང་ལྷན་ཅིག་འགྲོ་བ་ལ་བརྟན་པ་དང་ལྡན་པར་མཁྱེན་པར་མཛོད་
265



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཅིག ཅེས་སྨྲས་པ་དང་། དེ་ཐོས་ནས་ཡིད་ལ་དགའ་བ་སྟེར་བའི་དགའ་
བྱེད་རཱ་མས། ནགས་ཀྱི་རྒྱལ་པོ་མགྲིན་བཟང་ལ་གྲོགས་པོ་ཉིད་དུ་བསམ་
པས་སྨྲས་པ། ཀྱེ་གྲོགས་པོ་མགྲིན་བཟང་། ཉོན་ཅིག ཁོ་བོ་ནི་ཁྱོད་
དང་བྲལ་བས་ལྷ་ཡི་འཇིག་རྟེན་དང་། མཆོག་ཏུ་དག་པའི་ཁམས་སུ་འགྲོ་མི་
ནུས་སོ་ཞེས་སྨྲས་སོ།། དེ་ལྟར། སྔོན་དུ་སྤྲེའུ་རྣམས་དང་སྲིན་པོའི་ཚོགས་
ཀྱིས་དེ་ལྟར་སྨྲས་པ་ཐོས་ནས། གྲགས་ལྡན་ར་གླུའི་བདག་པོས་འཛུམ་དང་
བཅས་ཤིན་ཏུ་ལེགས་སོ་ཞེས་སྨྲས་ཏེ། སྲིན་པོའི་རྒྱལ་པོ་བི་བྷི་ཥ་ཎ་ལ། ཀྱེ་
ཕ་རོལ་གནོན་པ་སྲིན་པོའི་རྒྱལ་པོ་བི་བྷི་ཥ་ཎ་སྲོག་ཆགས་རྣམས་ཇི་སྲིད་དུ་སྐྱེ་
དགུའི་ཚོགས་སྲོག་འཛིན་ཅིང་འཚོ་བ་དེ་སྲིད་དུ། ཁྱོད་ཀྱང་ལང་ཀ་ལ་
གནས་ཏེ། རང་གི་ལུས་འཛིན་པར་བྱོས་ཤིག ཇི་སྲིད་དུ་ཉི་མ་དང་ཟླ་བ་
གནས་པ་དེ་སྲིད་དུ་ས་ཆེན་པོར་གནས་པར་འགྱུར་ལ། ཇི་སྲིད་དུ་འཇིག་
རྟེན་འདིར་ཁོ་བོའི་བྱུང་བ་(རཱ་མ་ཡཱ་ཎ་)རབ་ཏུ་དར་བ་དེ་སྲིད་དུ་ཁྱོད་ཀྱི་རྒྱལ་
སྲིད་གནས་པར་འགྱུར་བས་ན། ངས་མཛའ་བའི་བློས་ཁྱོད་ལ་འདི་སྨྲས་པ་
ཡིན་ཏེ། ཁོ་བོས་ཇི་ལྟར་བསྒོ་བ་བཞིན་དུ་སྐྱེ་དགུ་རྣམས་སྐྱོང་ལ། ལན་མ་
འདེབས་ཤིག ཀྱེ་སྟོབས་པོ་ཆེ། སྲིན་པོའི་རྒྱལ་པོ་ངས་ཁྱོད་ལ་གཞན་ཞིག་
ཀྱང་སྨྲ་བར་བགྱི་ཡི། བུ་རམ་ཤིང་པའི་རིགས་ཀྱི་ལྷ་ནི་འཇིག་རྟེན་མགོན་པོ་
(ཁྱབ་འཇུག་)ཡིན་ཏེ། དེ་ལ་དབང་པོ་ལ་སོགས་པའི་ལྷས་རྒྱུན་མི་ཆད་དུ་
མཆོད་པར་བྱེད་པས། ཁྱོད་ཀྱིས་ཀྱང་དེ་བཞིན་དུ་གྱིས་ཤིག ཅེས་སྨྲས་པ་
དང་། སྲིན་པོའི་རྒྱལ་པོ་བི་བྷི་ཥ་ཎས་རཱ་མའི་བཀའ་ཉན་ཏེ། དེ་བཞིན་དུ་
བགྱིའོ་ཞེས་ར་གླུའི་བདག་པོས་ཇི་ལྟར་བསྒོས་པ་དང༌། རྗེས་སུ་མཐུན་པར་
266



༄༅།།ཨུཏྟརའི་ཀཎྜ།
བགྱི་བར་ཁས་བླངས་སོ།། རཱ་མས་བི་བྷི་ཥ་ཎར་དེ་ལྟར་སྨྲས་ཏེ་སླར་ཡང་ཧ་
ནུ་མ་ཏྤ་ལ། ཁྱོད་ཀྱིས་ནི་རིང་དུ་འཚོ་ཞིང་གནས་པར་ངེས་པ་བྱས་ཟིན་པས།
རང་གི་ཁས་བླངས་པ་དོན་མེད་པར་མ་བྱེད་ཅིག ཀྱེ་འཕྲོག་བྱེད་དབང་པོ།
(ཧ་ནུ་མནྡྲའི་མིང་གི་རྣམ་གྲངས།) ཇི་སྲིད་འཇག་རྟེན་ན། ཁོ་བོའི་བྱུང་བའི་
མཐའ་ (གཏམ་རྒྱུད་)གནས་པ་དེ་སྲིད་དུ། ཁྱོད་ཀྱིས་ཁོ་བོའི་བཀའ་སྐྱོང་
བཞིན་དུ། སྤྲོ་བ་དང་བཅས་ཏེ་ཕྱོགས་ཀུན་ཏུ་རྒྱུ་བར་བྱོས་ཤིག ཅེས་
སྨྲས་པ་དང་། ཧ་ནུ་མཉྫས་ར་གླུའི་བདག་པོ་ལས་དེ་ལྟར་ཐོས་ཏེ་རབ་ཏུ་
དགའ་བས་འདི་ལྟར་དུ། ཀྱེ་བཅོམ་ལྡན། འཇིག་རྟེན་ན་ཇི་སྲིད་དུ་ཁྱོད་
ཀྱི་སྤྱོད་པའི་མཐའ་ཡི་གཏམ་གནས་པ་དེ་སྲིད་དུ། ཁྱོད་ཀྱི་བཀའ་སྐྱོང་
བཞིན་དུ་ས་ཆེན་པོ་འདིར་གནས་པར་བགྱིའོ་ཞེས་སྨྲས་སོ།། དེ་ནས་ར་མས།
ཚངས་པའི་བུ་རྒད་པོ་ཛཱམྦ་བ་ན་དང༌། མིནྡ་དང་། དྲི་བིད་ལ་ཛཱམྦ་བ་ན་
ལ་སོགས་པ་ཁྱེད་ཅག་ལྔ་པོ་ཡང་ཇི་སྲིད་སྙིགས་མ་བསྐལ་པ་མ་འཇིག་གི་བར་དུ་
འཚོ་བར་གྱིས་ཤིག ཅེས་སྨྲས་ཏེ། ར་གླུའི་བདག་པོས། ལྷག་མ་དྲེད་
དང་སྤྲེའུའི་ཚོགས་རྣམས་ལ་ཤིན་ཏུ་ལེགས་ཀྱི། ཁྱེད་ཅག་ཐམས་ཅད་རང་
རང་གིས་སྨྲས་པ་བཞིན་དུ། ཁོ་བོས་བདག་གིར་བྱ་ཡི། ཁོ་བོ་དང་ལྷན་
ཅིག་འདོང་བར་བྱའོ་ཞེས་སྨྲས་སོ།།
༡༠༩.དེའི་ནངས་པར་ནམ་ནངས་པ་དང་། ཞི་བ་ལུས་སྟོབས་པོ་
ཆེ་གྲགས་པ་དང་ལྡན་པ་པད་མའི་མིག་ཅན་རཱ་མས། མདུན་ན་འདོན་ལ་
སྨྲས་པ། བྲམ་ཟེ་རྣམས་ཀྱིས་ཁོ་བོའི་སྦྱིན་སྲེག་གི་མཆོད་སྡོང་མེ་འབར་བ་
ཁྱེར་ནས་མདུན་དུ་འགྲོ་བར་བྱ་སྟེ། ཁོ་བོ་བགྲོད་པ་མཐར་ཐུག་པའི་ལམ་
267



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
ཆེན་པོར་རྒྱུ་བའི་ཚེ། ཁོ་བོའི་སྲིད་སྲུང་རིག་བྱེད་ལས་བྱུང་བའི་གདུགས་
མཛེས་པ་ཕུབ་དགོས་ སོ།། ཞེས་སྨྲས་པ་དང་། གཟི་བྱིན་ ཅན་ ཐུབ་ པ་
གནས་འཇོག་གིས་མཐར་ཐུག་གི་བགྲོད་པ་ཆེན་པོའི་ཕྱིར་དུ་(མརྒ་པྲསླུ་ན་ཚངས་
པའི་འཇིག་རྟེན་དུ་འགྲོ་བ་དང་། ལམ་ལ་རབ་ཏུ་བགྲོད་པ་ལའང་) ཆོས་ཀྱི་བྱ་བ་
ཡོངས་སུ་རྫོགས་པ་ཆོ་ག་ཇི་ལྟ་བ་བཞིན་དུ་བསྒྲུབས་སོ།། དེ་ནས་ལེགས་ལྡན་
རཱ་མས་གོས་སྲབ་མོ་གྱོན་ཏེ་ལག་པ་གཉིས་ན་རྩྭ་ཀུ་ཤ་རེ་ཐོགས་ཏེ། ཚངས་
པའི་རིག་སྔགས་བཟླ་བཞིན་དུ་ཆུ་བོ་ས་ར་ཡུ་དང་ཉེ་བར་སོང་ངོ་།། དེའི་ཚེ་
ན་ནི། རིག་བྱེད་འདོན་པ་ལས་གཞན་ཅི་ཡང་མི་བརྗོད་ཅིང་། མདུན་དུ་
ཕྱོགས་ཏེ་འགྲོ་བ་ལས་གཞན་པའི་འབད་པ་ཅི་ཡང་མི་བྱེད་དེ། འཇིག་རྟེན་
པའི་བདེ་བ་ཡོངས་སུ་སྤངས་ཏེ་འོད་འཕྲོ་བའི་ཉི་མ་བཞིན་དུ་ཁྱིམ་ནས་མངོན་
པར་བྱུང་བར་བྱས་སོ།། དེའི་ཚེ། ལེགས་ལྡན་རཱ་མའི་ལུས་སྨད་གཡས་ཀྱི་
ཕྱོགས་ན་ལྷ་མོ་དཔལ་མོ་ལག་ན་པད་མ་ཐོགས་པ་གནས་ལ། གཡོན་གྱི་ཆ་ལ་
ས་ཡི་ལྷ་མོ་གནས་ཤིང་། མདུན་དུ་བྱ་བ་ཀུན་བྱེད་པ་ལྷ་མོ་ནུས་མ་འགྲོ་བར་
བྱེད་དོ།། མདའ་རྣམ་པ་སྣ་ཚོགས་དང་དེ་བཞིན་དུ་གཞུ་དང་མཚོན་ཆ་སྣ་
ཚོགས་པ་ ཐོགས་པའི་ སྐྱེས་ པའི་ དཔུང་ཆེན་ པོ་ ཡང་ ལྷན་ ཅིག་ ཏུ་ འགྲོ་ སྟེ།
རིག་བྱེད་ བཞི་ པོ་ ཡང་ ཚངས་ པའི་ གཟུགས་ སུ་ བྱས་ ནས་ རྒྱུ་ བར་ བྱེད་ དེ།
ཐམས་ཅད་སྲུང་བའི་ཕྱིར་ལྷ་མོ་བགྲོད་དཀའ་དང་ཨོ་ཀ་ར་དང་། ཝཎྜ་ཀ་ར་
(རིག་བྱེད་ནས་བཤད་པའི་ལྷ་མོ་གསུམ་གྱི་ནང་ཚན་ཞེས་གསལ་）ཡར་རཱ་མ་ལ་གུས་པ་
དང་བཅས་ཕྱི་བཞིན་འབྲང་བར་བྱེད་དོ།། དྲང་སྲོང་བདག་ཉིད་ཆེན་པོ་
རྣམས་དང་། བྲམ་ཟེའི་གཙོ་བོ་རྣམས་ཀྱང་། མཐོ་རིས་ཀྱི་འཇིག་རྟེན་གྱི་
268



༄༅།།ཨུཏྟརའི་ཀཎྜ།
སྒོ་འབྱེད་པའི་བདག་ཉིད་མཆོག་རཱ་མའི་རྗེས་སུ་འབྲངས་སོ།། བཙུན་མོའི་
འཁོར་གྱི་ཕོ་བྲང་གི་བུད་མེད་རྣམས་དང་། བྱིས་པ་རྣམས་དང་། རྒན་པོ་
རྣམས་དང་། འཁོར་རྣམས་དང་ཁོལ་པོ་དང་བྲན་རྣམས་དང་ལྷན་ཅིག་ཏུ་
ར་མའི་རྗེས་སུ་ཆུ་བོ་ས་ར་ཡུར་ཕྱོགས་ཏེ་འགྲོ་བར་བྱེད་དོ།། བྷ་ར་ཏ་དང་
དགྲ་འཇོམས་ཀྱང་བཙུན་མོའི་འཁོར་གྱི་བུད་མེད་དང་བཅས་པ། ར་མས་མེ་
ཡི་མཆོད་སྦྱིན་གྱི་བརྟུལ་ཞུགས་བྱེད་པའི་ཕྱི་བཞིན་དུ་འབྲངས་ལ། བདག་
ཉིད་ཆེན་པོ་རྣམས་ཀྱང་མེ་ཡི་མཆོད་སྦྱིན་གྱི་མེ་དང་བཅས་པས་རང་གི་ཆུང་མ་
དང་བུ་རྣམས་དང་ལྷན་ཅིག་མཆོག་ ཏུ་བློ་གྲོས་དང་ལྡན་ པ་རཱ་མའི་རྗེས་སུ་
འདོང་ལ། བློན་པོ་དང་འཁོར་རྣམས་ཀྱང་རང་གི་བུ་དང་གཉེན་རྣམས་དང་
ཕྱུགས་དང་བཅས་སྤྲོ་བ་ཆེན་པོས་རཱ་མའི་ཡོན་ཏན་ལ་མངོན་པར་ཞེན་པས།
དེའི་ཕྱིར། བུད་མེད་དང་། སྐྱེས་པ་དང་། རི་དྭགས་དང་། འདབ་
ཆགས་རྣམས་ཀྱང་རང་གི་རིགས་དང་གཉེན་དང་བཅས་པ། མཐར་ཐུག་གི་
བགྲོད་པའི་ཕྱིར་དུ་རཱ་མའི་རྗེས་སུ་བསྙེགས་པར་བྱེད་དོ།། སྟོབས་དང་ལང་
ཚོ་དང་ལྡན་པའི་སྐྱེ་བོའི་ཚོགས་རྣམས་ནི་རཱ་མའི་ཡོན་ཏན་ལ་མངོན་པར་ཞེན་
པས། དེའི་ཕྱིར། བུད་མེད་དང་། སྐྱེས་པ་དང་། རི་དྭགས་དང་།
འདབ་ཆགས་རྣམས་ཀྱང་རང་གི་རིགས་དང་གཉེན་དང་བཅས་པ། མཐར་
ཐུག་གི་བགྲོད་པའི་ཕྱིར་དུ་རཱ་མའི་རྗེས་འབྲང་དུ་གྱུར་ཏེ་རབ་ཏུ་སྤྲོ་བ་དང་ལྡན་
ཞིང་ཐམས་ཅད་སྡིག་པ་དང་བྲལ་བ་ཤ་སྟག་གོ། སྟོབས་དང་ལང་ཚོ་དང་
ལྡན་པའི་སྤྲེའུའི་ཚོགས་རྣམས་ཀྱང་ཁྲུས་བྱས་ཏེ། རབ་ཏུ་དགའ་བས་མཆོང་
བརྒལ་བྱེད་བཞིན་དུ་རཱ་མའི་རྗེས་སུ་རྒྱུགས་ཤིང་། དེར་འོང་བ་ཐམས་ཅད་
269



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད》
རཱ་མ་ལ་དད་པ་ལྡན་པ་ཁོ་ནའོ། དེ་རྣམས་ཀྱི་ནང་ན་ཡིད་སྡུག་བསྔལ་བ་
དང་། ངོ་ཚས་སྐྱེངས་པ་ནི་སུ་ཡང་མེད་པར། ཐམས་ཅད་ཀྱི་སྙིང་ལ་
དགའ་བས་ཁྱབ་སྟེ། མཆོག་ཏུ་ངོ་མཚར་དང་ལྡན་པ་ཡིན་ལ། སྐྱེ་བོའི་
ཚོགས་ཆེན་པོའི་ནང་ན་ ལ་ ལ་ དག རཱ་ མ་ མཐར་ ཐུག་ གི་བགྲོད་པ་ ལ་
གཤེགས་པའི་ལྟད་མོའི་ཕྱིར་འོངས་པ་རྣམས་ཀྱང་ཚངས་པའི་ཞིང་དུ་འགྲོ་བའི་
འདུས་པའི་ཚོགས་ཆེན་པོ་མཐོང་མ་ཐག་ཏུ། ར་གླུའི་བདག་པོའི་ཕྱི་བཞིན་
དུ་འབྲང་བར་བྱེད་དོ།། དེ་བཞིན་དུ་དྲེད་དང༌། སྤྲེའུ་དང་། སྲིན་པོ་
དང་། གྲོང་ཁྱེར་བའི་མི་ཐམས་ཅད་རབ་ཏུ་དད་པ་དང་ལྡན་པས་རཱ་མའི་
རྗེས་སུ་ཡིད་རྩེ་གཅིག་ཏུ་བྱས་ཏེ་འོང་བར་བྱེད་དོ།། དེ་བཞིན་དུ་འཐབ་པ་
མེད་པའི་གྲོང་ཁྱེར་གྱི་ལུས་མེད་འབྱུང་པོ་རྣམས་ཀྱང་གདོད་མའི་ཞིང་དུ་འགྲོ་
བ་ལ་སྤྲོ་བས་རཱ་མའི་རྗེས་སུ་སོང་བར་གྱུར་ཏོ།། དེའི་ཚེ། འཐབ་པ་མེད་
པའི་གྲོང་ཁྱེར་དུ་དབུགས་འབྱུང་རྔུབ་བྱེད་པའི་སྲོག་ཆགས་ཕྲ་མོ་ཡང་མིག་གི་
ཡུལ་དུ་མི་མཐོང་སྟེ། སྐྱེ་གནས་གསུམ་པའི་(མངལ་སྐྱེས། སྒོང་སྐྱེས། རྫུས་
སྐྱེས་》སྲོག་ཆགས་མ་ལུས་པ་རཱ་མའི་བརྟུལ་ཞུགས་ལ་རྗེས་སུ་དད་པས་སོང་བར་
གྱུར་ཏོ།།
༡༡༠.འཐབ་པ་མེད་པའི་གྲོང་ཁྱེར་ནས་དཔག་ཚད་ཕྱེད་དང་གཉིས་
བགྲོད་པར་བྱས་ཏེ། ར་ གྲུའི་ མགོན་ པོ་རཱ་མས་ཁ་ནུབ་ ཏུ་ ཕྱོགས་ པ་ན།
བསོད་ནམས་ཀྱི་ཆུ་བོ་ས་ར་ཡུ་དང་ཉེ་བར་མཐོང་ངོ༌།། ཆུ་བོ་ས་ར་ཡུ་ནི་
ཕྱོགས་ཐམས་ཅད་ནས་རླབས་གཉེར་གཡོ་བ་ན། ཕྱོགས་ཐམས་ཅད་བསྐོར་
ནས་ར་འི་མགོན་པོ་རཱ་མ་སྐྱེ་བོའི་ཚོགས་དང་བཅས་པ་དེར་གནས་པར་བྱས་
270



༄༅།།ཨུཏྟརའི་ཀཎཱ།
སོ།། དེའི་ཚེ། འཇིག་རྟེན་མེས་པོ་ཚངས་པ་ལྷ་དང་དྲང་སྲོང་བདག་ཉིད་
ཆེན་པོའི་ཚོགས་ཀྱིས་ཡོངས་སུ་བསྐོར་ནས། ར་གླུའི་བདག་པོ་རྟག་པ་དམ་
པའི་ཞིང་དུ་འོང་བ་ལ་སྒུག་སྟེ། ལྷན་ཅིག་ཏུ་ལྷ་ཡི་ནམ་གྲུ་བྱེ་བ་དང་བཅས་
པའི་མཛེས་པར་སྣང་བར་བྱས་ལ། ནམ་མཁའི་ཁྱོན་ཐམས་ཅད་ལྷ་ཡི་འོད་
ཀྱིས་ཁྱབ་ཅིང་། རྣམ་པ་མཆོག་དང་ལྡན་པའི་འོད་སྣང་འབར་བ། དགེ་
བའི་ལས་བྱེད་པ་མཐོ་རིས་སུ་གནས་པ་རང་གི་འོད་གསལ་བས་གཟི་འོད་ཀྱིས་
ཕྱོགས་དེ་ཡོངས་སུ་གསལ་བར་བྱེད་དོ།། མཆོག་ཏུ་གཙང་ཞིང་དྲི་ཞིམ་པ།
བདེ་བ་བསྐྱེད་པར་བྱེད་པའི་རླུང་རྒྱུ་བར་བརྩམས་པ་དང་། ལྷ་རྣམས་ཀྱིས་
མེ་ཏོག་གི་ཆར་ཆེན་པོ་ནི་དབབ། རོལ་མོ་སྟོང་ཕྲག་དུ་མའི་སྒྲ་སྒྲོག་པར་ཉེ་བ་
ན། དྲི་ཟ་དང་ལྷ་ཡི་བུ་མོའི་ཚོགས་ཀྱིས་གནས་དེ་གང་བར་གྱུར་པ་དང་།
དེ་ཉིད་དུ་དཔལ་དགའ་བྱེད་རཱ་མ་ཆུ་བོ་ས་ར་ཡུལ་རབ་ཏུ་འཇུག་པའི་ཕྱིར་གོམ་
པ་འདོར་བར་བརྩམས་སོ།། དེའི་ཚེ་མེས་པོ་ཚངས་པས་སྨྲས་པ། ཀྱེ།
དཔལ་ཁྱབ་འཇུག་གི་ངོ་བོ་ར་རྒུའི་མགོན་པོ། འདིར་གཤེགས་ཤིག ཁྱོད་
བདེ་ལེགས་སུ་གྱུར་ཅིག གང་དུ་ཁྱོད་རྟག་པ་དམ་པའི་ཞིང་དུ་བྱོན་པ་ནི།
བདག་ཅག་སྐལ་བ་ཆེན་པོ་དང་ལྡན་པར་གྱུར་ཏོ།། ཀྱེ་སྟོབས་པོ་ཆེ། ཁྱོད་
ལྷ་དང་མཉམ་པའི་སྤུན་རྣམས་དང་ལྷན་ཅིག རང་གི་གཟུགས་སུ་གྱུར་པའི་
འཇིག་རྟེན་དུ་བྱོན་ལ། ཁྱོད་གང་གི་གཟུགས་སུ་རབ་ཏུ་འཇུག་པར་འདོད་
པ། དེ་ཉིད་ཀྱི་གཟུགས་སུ་འཇུག་པར་མཛོད་ཅིག གལ་ཏེ་ཁྱོད་བཞེད་ན་
ལག་པ་བཞི་པ་ཁྱབ་འཇུག་གི་གཟུགས་སུ་འཇུག་པར་མཛོད་ལ། ཡང་ན་ནི།
རང་ཉིད་གདོད་མ་རྟག་པ་མཁའི་རང་བཞིན་ཚངས་པའི་གཟུགས་སུ་རྣམ་པར་
271



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
རོལ་བར་མཛོད་ཅིག ཀྱེ་ལྷ་མཆོག ཁྱོད་ནི་འཇིག་རྟེན་ཀུན་གྱི་རྟེན་ཡིན་
ནོ།། ཁྱོད་ཀྱི་སྔོན་གྱི་ཆུང་མ་(སི་ཏཱ་）ཡངས་པའི་མིག་ཅན་མ་ནི་ནུས་མའི་ངོ་
བོ་ཉིད་ལས་གཞན་དུ་མི་མཐོང་སྟེ། ཅིའི་ཕྱིར་ཞེ་ན། བསམ་དུ་མེད་ལ།
ཉམས་པ་བྲལ་ བ། རྒ་བ་ལ་ སོགས་པའི་གནས་དང་བྲལ་བའི་ཚངས་པ་
མཆོག་ལགས་པས། གཟི་བྱིན་ཆེན་པོ་ར་གླུའི་བདག་པོ། ཁྱོད་ཇི་ལྟར་
བཞེད་པ་དེ་ཉིད་ཀྱི་ངོ་བོར་རབ་ཏུ་འཇུག་པར་མཛོད་ཅིག ཅེས་སྨྲས་པ་
དང་། རཱ་མས་མེས་པོ་ཚངས་པ་ལས་དེ་ལྟར་ཉན་ཏེ་མཆོག་ཏུ་བློ་གྲོས་དང་
ལྡན་པ་ར་གླུའི་མགོན་པོས་རྣམ་པར་ངེས་པ་ཉིད་དུ་བྱས་ཏེ། སྤུན་རྣམས་
དང་ལྷན་ཅིག་ལུས་དང་བཅས་ཏེ་ཁྱབ་འཇུག་གི་ངོ་བོར་རབ་ཏུ་ཞུགས་སོ།།
དེའི་ཚེ་དབང་པོ་དང་མི་ལྷ་དང་བཅས་པའི་ལྷ་ཡི་ཚོགས་ ཐམས་ ཅད་དང་།
གྲུབ་པ་དང་རླུང་ལྷའི་ཚོགས་རྣམས་ཀྱིས་ཁྱབ་འཇུག་གི་ངོ་བོར་གྱུར་པའི་རཱ་མ་
ལ་མཆོད་ཅིང་བསྟོད་པར་བྱས་སོ།།
དེ་ནས་ནི་ལྷ་ཡི་དྲང་སྲོང་རྣམས་དང་། དྲི་ཟ་དང༌། ལྷ་ཡི་བུ་མོ་
དང་། མཁའ་ལྡིང་དང་། ཀླུ་དང་། གནོད་སྦྱིན་དང་། ལྷ་མིན་དང་།
སྲིན་པོའི་ཚོགས་ཐམས་ཅད་དང་བཅས་པས་ལེགས་ལྡན་རཱ་མའི་བསྔགས་པ་
གླུར་བླངས་སོ།། དེ་ནས་དེ་རྣམས་ཀྱིས། ཀྱེ་གཙོ་བོ། འདིར་ཁྱོད་ཀྱི་
ཞབས་སེན་བཀོད་པས་ན། ལྷ་ཡི་འཇིག་རྟེན་དུ་གནས་པ་རྣམས་ཀྱི་ཡིད་ཀྱི་
ཤིང་རྟ་འབྲས་བུ་དང་བཅས་པར་གྱུར་ཅིང་། དེའི་ཕྱིར་ལྷ་རྣམས་སྟོབས་
དང་ཡོངས་སུ་དགའ་བས་ཚིམ་པར་གྱུར་ལ། ཀྱེ་གཙོ་བོ། ཁྱོད་ནི་བདག་
ཅག་རྟག་ཏུ་བདེ་ལེགས་སུ་བྱེད་པ་ལགས་སོ།། ཞེས་སྨྲས་སོ།། དེ་ནས་ཁྱབ་
272



༄༅།།ཨུཏྟརའི་ཀཎྜ།
འཇུག་གི་ངོ་བོ་འོད་ལྡན་རཱ་མས། མེས་པོ་ཚངས་པ་ལ། ཀྱེ་མེས་པོ་བརྟུལ་
ཞུགས་བཟང་པོ། འདི་ན་སྐྱེ་བོའི་ཚོགས་ཡོངས་སུ་གང་བ་རྣམས་ལ་མཆོག་
གི་འཇིག་རྟེན་སྦྱིན་པར་མཛོད་ཅིག གང་འདི་རྣམས་ནི་བརྩེ་བའི་དབང་
གིས་བདག་གི་རྗེས་སུ་འོངས་པ་ལགས་ཏེ། འདི་རྣམས་ནི་གྲགས་པ་དང་
ལྡན་པ། དད་པ་དང་ལྡན་པ་ལགས་སོ།། སྐྱེ་བོ་འདི་རྣམས་ནི་འཇིག་རྟེན་
པའི་བདེ་བ་རབ་ཏུ་སྤངས་པས་ན། འདི་དག་ཐམས་ཅད་བདག་གི་རྗེས་སུ་
འཛིན་པའི་ཡུལ་དུ་གྱུར་པ་ལགས་སོ།། ཞེས་ཁྱབ་འཇུག་གི་ངོ་བོ་གྱུར་པ་དེས་
དེ་ལྟར་སྨྲས་པ་དང་། འཇིག་རྟེན་གྱི་བླ་མ་ཚངས་པས། ཀྱེ་བཅོམ་ལྡན།
འདིར་འོང་བ་འདི་དག་ཐམས་ཅད་ནི་ཡོངས་སུ་འཕེལ་བ་སཾ་ཏཱ་ན་ཀའི་(ཚངས་
པའི་འཇིག་རྟེན་གྱི་ཕ་རོལ་ན་གནས་པའི་ཁམས་ཤིག་ཅེས་བཤད་)འཇིག་རྟེན་ཞེས་
པར་འགྲོ་བར་འགྱུར་ཏེ། གང་དག་ཁྱོད་ལ་དད་པས་ལུས་བོར་ཏེ་སཾ་ཏཱ་ན་
ཀའི་འཇིག་རྟེན་དུ་སྐྱེས་ཏེ་ཚངས་པའི་འཇིག་རྟེན་དང་ཉེ་བར་གནས་ནས།
དེར་དེ་རྣམས་ལ་ཚངས་པའི་བདེན་པ་དང་། ཡང་དག་པའི་རྟོགས་པ་ལ་
སོགས་པའི་ཡོན་ཏན་ཐོབ་སྟེ། དེར་དེ་རྣམས་ཁྱོད་ལ་དད་ཅིང་གུས་པས་
གནས་པར་འགྱུར་རོ།། ཞེས་སྨྲས་སོ།། གང་དག་སྤྲེའུ་དང་དྲེད་ལ་སོགས་
པ་ལྷ་གང་དང་གང་གི་སྤྲུལ་པ། དེ་རྣམས་ནི་རང་རང་གང་ལས་སྐྱེས་པ་དེ་
དག་གི་ མངལ་ དུ་ཞུགས་ ཏེ། ལྷ་ གང་ལས་བྱུང་ བ་ དེ་ ཉིད་ དུ་ གྱུར་ལ།
མགྲིན་བཟང་ནི་ཉི་མའི་དཀྱིལ་འཁོར་དུ་ཞུགས་པ་ན། དེ་དང་མཚུངས་པར་
སྤྲེའུ་གཞན་ ཐམས་ཅད་ཀྱིས་ལྷ་རྣམས་མཐོང་མ་ ཐག་ ཏུ་རང་རང་གི་ཕ་ཡི་
གཟུགས་ཐོབ་པར་གྱུར་ཏོ།།
273



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
དེ་ནས་ཚངས་པས་སོ་ཏཱ་ན་ཀའི་འཇིག་རྟེན་གྱི་གནས་ཐོབ་པའི་དྲིལ་
བསྒྲགས་པ་དང་ཆུ་བོ་ས་ར་ཡུའི་ངོགས་སུ་འོང་བ་ཐམས་ཅད་རབ་ཏུ་དགའ་
བའི་མཆི་མ་བྲུལ་བཞིན་དུ་ས་ར་པཱུའི་ཆུ་བོ་ལ་ཞུགས་མ་ཐག་པ་དེ་ཉིད་དུ་མིའི་
ལུས་དང་སྲོག་བཏང་སྟེ་ལྷ་ཡི་ནམ་གྲུ་ལ་བསྡད་དོ།། བྱ་དང་རི་དྭགས་ཀྱི་
མངལ་ལས་སྐྱེས་པ་སྲོག་ཆགས་སྟོང་ཕྲག་མང་པོ་ཆུ་བོ་ས་ར་ཡུ་ནང་དུ་ཞུགས་ཏེ།
གཟི་བརྗིད་དང་ལྡན་པའི་ལུས་ཐོབ་ཅིང་། ལྷ་ཡི་འཇིག་རྟེན་དུ་སོང་ སྟེ།
ལྷ་ཡི་ལུས་དང་ལྷ་ཡི་གནས་སྐབས་ཐོབ་སྟེ། ལྷ་རྣམས་དང་མཉམ་པའི་གཟི་
བརྗིད་དང་ལྡན་པར་གྱུར་ཏོ།། གཡོ་བ་དང་མི་གཡོ་བའི་སྲོག་ཆགས་ཐམས་
ཅད་ཆུ་བོ་ས་ར་ཡུ་ལ་ཞུགས་ནས་དེ་ཉིད་དུ་ལུས་ཆུ་ཡིས་བརླན་བཞིན་དུ་ལྷ་ཡི་
འཇིག་རྟེན་དུ་འགྲོ་བར་བྱེད་ལ། སྤྲེའུ་དང་། དྲེད་དང་། སྲིན་པོ་ལ་
སོགས་པ་དེར་འོངས་པ་ཐམས་ཅད་ཀྱིས་རང་གི་ལུས་ཆུ་བོ་ས་ར་ཡུའི་ནང་དུ་
བཏང་སྟེ། ལེགས་ལྡན་ལྷ་ཡི་ཁམས་སུ་སླེབས་སོ།། ཚུལ་འདི་ལྟ་བུར།
འཇིག་རྟེན་བླ་མ་ ཚངས་ པས་དེར་འོངས་ པའི་སྲོག་ཆགས་ ཐམས་ ཅད་ལ་
སཾཏཱནཀའི་འཇིག་རྟེན་གྱི་ཁམས་སུ་གནས་བྱིན་ཏེ། དེ་རྣམས་མ་ལུས་པ་རབ་
ཏུ་དགའ་བས་ཡོངས་སུ་ཚིམས་ནས། ལྷ་རྣམས་དང་ལྷན་ཅིག་མཆོག་གི་ཞིང་
རྟག་པ་དམ་པའི་ཁམས་སུ་སོང་བར་གྱུར་ཏོ།། རཱ་མ་ཡཱཎའི་ཨུཏྟརའི་ཀཱཎྜ་
རྫོགས་སོ།།
སྙིགས་དུས་ཀྱི་གངས་ཅན་བོད་ཀྱི་ལོ་ཙཱ་བ་དགེ་འདུན་ཆོས་འཕེལ་གྱིས་
མཛད་པའི་རཱ་མ་ཡ་ཎའི་མེ་ལོང་གི་སྨད་ཆ་ཁ་སྐོང་བའི་ཕྱིར་དུ། རཱ་མ་ཡ་ཎ་
274



༄༅།།ཨུཏྟརའི་ཀཎྜ།
ཨུཏྟརའི་ཀཱཎྜ་ལས། དྲང་སྲོང་ གྲོག་མཁར་ བའི་ གཏམ་ རྒྱུད་ཚིགས་བཅད་
ལེགས་སྦྱར་སཾ་སྐྲྀ་ཏ་ གཞིར་བཞག དེའི་འགྲེལ་པ་འཕགས་ཡུལ་ བའི་ རང་
བཞིན་པའི་ ཧིན་དཱི་ ནས། རཀ་ ར་ བཀྲས་ མཐོང་ ཞེས་ བྱ་ བས། ཕྱི་ ལོ་
༡༩༩༢ ཆར་དུས་ཀྱི་ཟླ་བ་ལ། ནུབ་ཕྱོགས་སཱི་ཛར་ལེཎྜ་ཡུལ་གྱི་ས་ཡི་ཆ་ཛུའི་
རིག་མཚོ་སྟོད་ཀྱི་ལྗོངས་དང་ཉེ་བ་ཡོ་ན་ཞེས་བྱ་བར། བུང་བ་རིའི་ལམ་སྲང་
གི་རང་ཁྱིམ་བཀྲིས་མཐོང་སྨོན་དུ་བསྒྱུར་པའོ། །
གནའ་བོའི་དུས་ནས་བསིལ་ལྗོངས་གངས་ཅན་དུ། འཕགས་ཡུལ་རྒྱ་
ཚད་འབར་བའི་ནགས་དཀྱིལ་ནས།། དགའ་བྱེད་ཆུང་མ་སྲིན་པོས་འཕྲོག་
ཅེས་པའིབྲག་ཅ་ད་ལྟའང་རྒྱུན་མི་ཆད་དུ་གྲགས།། དྲང་སྲོང་ཐོར་ཚུགས་
ཅན་གྱི་ རིག་ བྱེད་ གཏམ།། རང་རེའི་ སྣང་ངོར་ ཐར་ པའི་ སྐས་ མིན་ ཡང་།།
རིག་གནས་ ཐང་པོ་ཆེ་ལ་བགྲོད་པའི་སྐབས།། ངལ་ བ་ གསོ་བྱེད་ཁྲིའུ་ ཤིང་
སྟེགས་བུ་ ཉིད།། ཁང་ ཆེན་ བརྩེགས་ པའི་ འབྱོར་ པས་ ཕོངས་ གྱུར་ ཅིང༌།།
ཆོས་ཀྱི་སྦྱིན་པའི་གཏོང་ཕོད་དང་བྲལ་བ།། དབུལ་པོའི་སྙིང་ནོར་བལ་སྐུད་
འདྲ་བ་འདི། རང་རིགས་འགའ་ལ་མཁོ་སྙམ་འབད་པས་བསྒྲིམས།། ཚུལ་
འདི་སློབ་དཔོན་དགེ་འདུན་མཚན་ཅན་གྱིས།། དཀའ་ བས་ བསྒྲུབས་ པའི་
གཞུང་གི་འཕྲོ་བསྐྱངས་ཏེ། འཕགས་བོད་གཉིས་ཀར་གྲགས་པའི་སྔོན་བྱུང་
གི། ངོ་མཚར་གཏམ་ལ་དགའ་རྣམས་དགྱེས་པར་སྨོན།། ཅེས་ཀྱང་སྨྲས་སོ།།
275



མཆན་འགྲེལ། །
༡. བྷི་མ་སེ་ན། འཇིགས་སྡེ། དགེ་ཆོས་རིན་པོ་ཆེ་ཐུགས་གཡེང་སྟེ། ཤ་ཏུ་གྷ་བཎ་
དགྲ་འཇོམས་ ལ་ འཇིགས་ སྡེ་ གསུངས་ པ་ ཁ་ ཤས་ ཤིག་ འདུག སྐབས་ འདིར་ དགྲ་
འཇོམས་ཡིན།།
༢. འཇིགས་པ་སེལ་བ་དང་། སྐབས་འགར་ནི་ལམ་སྣ་སྟོན་པ། ལམ་གྲོགས་
བྱས་པའི་དོན་དུའང་འབྲི་སྲོལ་ཞིག་འདུག
༣. ས་ཏཱི་སྟེ་དག་པ་བྱ་བ། ཆུང་མ་ཁྱོ་བོའི་རོ་དང་ལྷན་ཅིག་ཏུ་བསྲེགས་པའི་སྲོལ་
ཏེ། བུད་མེད་ཀྱི་ཆོས་ནི་བདག་པོའི་མཛའ་བ་ཉིད་ཡིན་པས། དེ་ཉིད་དུ་གྲོལ་བ་རྙེད་
པར་འགྱུར་རོ་ཞེས་སྔོན་གྱི་ལུང་ལས་བཤད་དོ།། འོན་ཀྱང་ད་ལྟ་ནི་རྒྱ་གར་སྡིག་ཏོ་ཅན་
རྣམས་ཀྱིས་བཟུང་བས་ཆོས་བཞིན་དུ་སྤྱོད་པའི་དབང་མེད་དོ་ཞེས་དད་པ་ཅན་རྣམས་མྱ་
ངན་བྱེད་དོ།།
༩. འདི་ནས་བཟུང་ཨང་གྲངས་འདི་རྣམས་གྲོག་མཁར་བའི་རཱ་མ་ཡཱ་ཎའི་ཚིགས་
བཅད་ཀྱི་གྲངས་གཞིར་བཟུང་ལྟར་བྱས།
༥. འདི་ནི་ལཀྵ་མ་ཎས་རང་གི་ཕུ་བོ་རཱ་མའི་མནའ་མ་ལ་མ་བཞིན་དུ་གུས་པ་བྱེད་
ཅིང་སྤྱན་གྱི་གཉེན་ཚན་ལ་བསམས་ནས། སི་ཏཱའི་རྐང་པ་ཡན་ཆད་ཀྱི་ལུས་ལ་ཆགས་
པས་ལྟ་མ་མྱོང་བར། ཧ་ཅང་སྤྱོད་པ་བཟང་པོའི་ཚུལ་བཤད་པ་ཡིན་ཞེས་སློབ་དཔོན་
ལས་ཐོས།
༦. རཱ་མ་ཁྱབ་འཇུག་གི་སྤྲུལ་པའམ་ངོ་བོ་གཅིག་པ་ཡིན་པའི་སྒྲུབ་བྱེད།
༧. ཚིགས་བཅད་འདི་མདོ་དང་འདུལ་བ། ལྷག་པར་འདུལ་བའི་གླེང་གཞིའི་
གཏམ་རྒྱུད་དུ་མང་དུ་འབྱུང་ཞིང་། སྐབས་མང་པོར་སྟོན་པས་ཆེད་དུ་གསུངས་ཞེས་
པའི་གསལ་ཁ་མེད་པར་གཏམ་རྒྱུད་དང་སྦྱར་བ་མཐོང་བས། འདི་ནི་རྒྱ་གར་ལ་སྔར་
276



༄༅།།མཆན་འགྲེལ།།
ནས་གྲགས་པ་ཞིག་ཡིན་སྙམ། ཚིགས་བཅད་ཕྱི་མ་འདི་དང་འདྲ་བ་མདོ་དང་འདུལ་
བར་ཡང་སྣང་ངོ་།།
༨. གིར་གིཊ། སྲོག་ཆགས་རྩངས་པ། བྱེ་མ་སྤྱི་གུ་འདྲ་བ། ཉི་མའི་འོད་ལ་
བརྟེན་ནས་པགས་པའི་མདོག་འགྱུར་བ་ཞིག
༩. རྟོགས་ཤིག འདིའི་སྐད་དོད་པྲ་ཏིག་འདུལ་བའི་ནང་རབ་ཏུ་རྟོགས་ཤིག་
ཅེས་པའང་འབྱུང་ལ། རྒྱ་གར་གྱི་སྐད་འདི་དེང་དུས་ཀྱང་སྒུགས་ཤིག་ཅེས་པ་ལ་འབོད་
མཁན་ཡོད།།
༡༠. འདིའི་མཆན་དུ། དེ་ཚངས་པ་རང་གི་བུར་གྱུར་ཏེ། སླར་ཡང་སྐྱེ་རྒུའི་
བདག་པོའི་གནས་ཐོབ་པར་བྱོས་ཞེས་སྨྲས་པའི་དོན། །
༡༡. ལྷ་ཁང་གི་དཀོན་གཉེར་རམ་རྒྱ་གར་གྱི་ལྷ་ཁང་ནང་གི་བྲམ་ཟེའི་གཙོ་བོ།
སྔར་པཱུ་ཛ་རིའམ་དཀོན་གཉེར་ལ་རིགས་བདག་ཅེས་འབོད་དམ་སྙམ། །
༡༢. རཱ་མ་ལོ་བཅུ་བཞིར་ཡབ་ཀྱི་བཀས་ནགས་སུ་གནས་པའི་ཡུན་ལ་བྷ་ར་ཏ་རྒྱལ་
པོར་བསྐོས་ཀྱང༌། དེས་རཱ་མའི་མཆིལ་ལྷམ་རྒྱལ་པོའི་ཁྲི་སྟེང་དུ་བཞག་ནས། རཱ་མ་ཇི་
ལྟར་ནགས་སུ་གནས་པ་དང་འདྲ་བར་བྱའོ་ཞེས་རཱ་མ་དང་ སི་ཏཱ་ལཀྵ་མ་ཎ་ནགས་སུ་
གནས་པའི་སྤྱོད་པ་བཞིན་དུ། བྷ་ར་ཏའམ་རྒྱས་པས་ཀྱང་རྩྭའི་མལ་སྟན་ལ་གནས་ནས།
རྩ་བ་དང་འབྲས་བུས་འཚོ་ཞིང༌། གོས་ངན་ངོན་གྱོན་ནས་གནས་པའི་གཏམ་རྒྱུད་དང་
སྦྱར།
༡༣. ཨ་མོ་གྷ། འདིའི་སྒྲ་བཤད་ལ། དོན་ཡོད་པ། དོན་མེད་པར་མི་འགྱུར་
བ། མི་བསླུ་བ། དཔའ་བ། ནུས་པ་ཉམས་པ་མེད་པ། ཉམས་པ་མེད་པའི་སྟོབས་
སོགས་ལ་བཤད་ཅིང་། དོན་ཡོད་ཞགས་པའང་། ཨ་མོ་གྷ་པཱ་ཤ དོན་ཡོད་རྡོ་རྗེ།
ཨ་མོ་གྷ་བ་ལ་བསྒྱུར་མཛད་པ་བཞིན་ནོ།།
༡༠. རྒྱ། མུ་དྲ་ལས་ བསྒྱུར་ཞིང་། རང་རེས་སྤྱིར་བཏང་ གི་ གོར་མོ་དང་།
སྒོར་མོ་ཞེས་ དབྱིབས་ལ་བརྟེན་ནས་ དེ་ ལྟར་འབོད་ པ་ ཡིན་ལ། རྒྱུ་ལ་ ཕལ་ སྐད་ དུ།
277



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
དངུལ་ཞེས་གསེར་དངུལ་གྱི་ཐ་སྙད་བཏགས་པ་ནི་གོར་མོའམ། རྒྱ་ཕལ་མོ་ཆེ་དངུལ་
ལས་བྱས་པ་ལས་བྱུང་སྙམ། ཕྱག་རྒྱའི་སྐད་དོད་ཀྱང་མུ་དྲ་འདི་ཉིད་ལས་བསྒྱུར་མཛད་
ཅིང་། མུ། དགའ་བ་དང་། དྲ། འཛིན་པའི་དོན་དུ་འགྲེལ་ཚུལ་ལ་དཔྱད་ན།
རང་རེས་དངུལ་ལ། ཀུན་དགའ་དོན་གྲུབ་ཅེས་ཟེར་བ་དོན་དང་མཐུན་པ་ཞིག་ཏུ་སྣང་
༡༥. ཡུ་པ༔ སྲོག་ཤིང་ངམ་འདོགས་རྟེན་ཞེས་སྔོན་སྲོག་ཆགས་ཀྱི་མཆོད་སྦྱིན་
བྱེད་པའི་དུས་སུ། ར་དང་རྟ་གླང་སོགས་འདོགས་སའི་ཀ་བ་ལྟ་བུ་དང༌། ཡང་རྒྱལ་
མཚན་དང་བ་དན་བཏེགས་པའི་སྲོག་ཤིང་ངམ་ཡུ་བ་ལ་ཡང་བཤད་དོ། འཇུ་མི་ཕམ་གྱི་
སྙན་འགྲེལ་ནང་། བར་སྐབས་རང་རེའི་རྒྱལ་མཚན་དུ་འབོད་པའི་གདུགས་བརྩེགས་མ་
དེ་རྒྱ་ནག་ནས་དར་བའི་རྒྱལ་མཚན་ཡིན་གྱི། རྒྱལ་མཚན་ནི་འཕྱར་དར་རམ་དར་སྨྱུ་
(ཆ)ཡིན་པར་གསུངས། །
༡༦. རྩྭ་ཀུ་ཤ་ནི། རང་རེ་བོད་ལ་ཀུ་ཤར་འབོད་པའི་སྦྱིན་སྲེག་སོགས་ལ་བྱེད་པ་
དེ་མ་ཡིན་པར། ཀུ་ཤ་ནི་རྩྭ་རིང་པོ་ཤིན་ཏུ་མཉེན་ཞིང་འཇམ་པ་ཞིག་ཡིན་པར། དགེ་
འདུན་ཆོས་འཕེལ་གྱིས་གསུངས་ལ། འབྲི་བ་པོ་རང་གིས་ཀྱང་རྡོ་རྗེ་གདན་དུ་ཞིང་པ་
ཞིག་ལ་དྲིས་ནས་ཤེས་ཏེ། སྟོན་པ་སངས་རྒྱས་ལ་ཉེ་བའི་སྐབས། རྩྭ་ཚོང་གི་ཁྱེའུ་བཀྲ་
ཤིས་ཀྱིས་ཕུལ་བའི་རྩྭ་ཀུ་ཤ་དེ་བཞིན་འདྲ་བ། གདན་དང་སྟན་ལ་འོས་པའི་རྩྭ་འཇམ་ལ་
མཉེན་པ་ཞིག་འདུག་པ། རྡོ་རྗེ་གདན་དང་ཉེ་བའི་རྒྱ་གར་བའི་ཞིང་པ་རྣམས་ལ་དྲིས་ན་
ཤེས་ནུས། འདིར་རྩྭ་ཀུ་ཤ་དང་ལ་ཝ་གཉིས་སུ་བཤད་པ་ནི། རྩྭ་ཀུ་ཤའི་རྩེ་མོའམ་སྟོད་
ཀྱི་ཆ་ལ་ཀུ་ཤ་དང་། སྨད་ཀྱི་ཆ་རྩ་བ་དང་ཉེ་བ་ལ། ལ་ཝ་ཞེས་འབོད་པ་གཞི་གཅིག་ཏུ་
གནས་པས་ན། དེ་ནི་དྲང་སྲོང་གྲོགས་མཁར་གྱིས་སི་ཏཱའི་བུ་གཉིས་ཀ་བཙས་པའི་དུས་
སྔ་རྗེས་ཙམ་ལས། གཞན་དུ་རཱ་མའི་བུ་ཁྱེའུ་མཚེ་མ་ཡིན་པ་དང༌། སི་ཏཱ་ལའང་རྒྱབ་
སྐྱོར་དང༌། སེམས་གསོའི་ཚུལ་དུ་བཤད་ཅེས་དགེ་འདུན་ཆོས་འཕེལ་གྱིས་གསུངས། །
༡༧. སྤྱི་བོ་ལ་ནོམ་པའམ་སྣོམ་པ། འདི་ནི་སྔར་རྒྱ་གར་ལ། ཕ་དང་སློབ་
278



༄༅།།མཆན་འགྲེལ།
དཔོན་རྣམས་ཀྱིས་རང་གི་བུ་དང་། སློབ་མའི་མཆོག་རྣམས་ལ་བརྩེ་བའི་རྣམ་པ་སྟོན་
ཆེད་དུ། སྤྱི་བོ་ལ་སྣས་དྲི་མ་སྣོམ་པའི་སྲོལ་ཞིག་ཡིན་པས། བོད་པས་དཔྲལ་བའམ་
དབུ་གཏུགས་བྱེད་པ་དང་། ཡུལ་འགའ་ཤས་ན་ཕན་ཚུན་འཐམ་པ་དང་། འགའ་
ཤས་ན། འགྲམ་པར་འོ་བྱེད་པ་དང་འདྲ་བའི་ཡུལ་སྲོལ་ཞིག་གོ།
༡༨. ཚེགས་མཚམས། འདི་ལེགས་སྦྱར་གྱི་ཏཱ་ལའི་སྒྲ་ནས་བསྒྱུར་ནའང་། ཏཱ་
ལ་ལ་ཚེགས་ཞེས་པའི་ཚིག་གཅིག་གིས་མི་འཐུས་སམ་སྙམ། ཚེགས་མཉམ་པ་ལ་སམ་
ཏཱལ ༔ ཟེར། དེང་སང་རྒྱ་གར་གྱི་རོལ་མོ་དང་། དབྱངས་ལེན་ པའི་ སྐབས་ རྔ་ཟླུམ་
དང་། རྫ་རྔ་དང་། མི་དམ་ བརྡུང་དུས་མྱུར་བུལ་གྱི་ཚད་ལ། ཏཱལ་ཞེས་པ་འདི་
ཡོངས་གྲགས་ཡིན། བར་སྐབས་བོད་ལ། དགོན་སྡེ་ཆེ་ཆུང་གི་རྔ་རོལ་གར་འཆམ་
འདོན་དབྱངས་ཀྱི་སྐབས་ལ། ཚེགས་མཚམས་མྱུར་བུལ་གྱི་ཚད་ཕྲན་བུ་རེ་ལས། དེ་
མིན་རང་བཞིན་པའི་གླུ་གཞས་སོགས་ལ་འདི་འདྲའི་ཚད་བཟུང་གང་ ཡང་མེད་སྟབས།
མགྱོགས་ལོད་ དང༌། དལ་ལོད་ཟེར་བ་ཙམ་དུ་འདུས། ཡང་མང་པོ་ཞིག་ གིས་ནི།
གླུ་དབྱངས་དང་རོལ་མོ་ལ་དགའ་བ་རྣམས་བག་མེད་དང་། ཆོ་མེད་ཀྱི་གནས་སུ་བརྙས་
པ་བྱེད་མོད་ཀྱང་། འདི་འདྲའི་རོལ་མོའི་བསྟན་བཅོས་ལ་མཁོ་བ་མང་པོ་ཞིག དུས་
འཁོར་རྩ་རྒྱུད་དུའང་མཇལ་སྙམ་ལ། ཀྱེ་རྡོར་གྱི་རྒྱུད་ཀྱི་ནང་རྫ་རྔ་དང་། ཚིགས་དམའི་རྔ་
ཚེགས་འདུག་པ་ནི། ཏཊ་ཏཊ་ཊིཊ་ཊིཊ་བྷམ་བླུམ་ལྟ་བུ་ཤིན་ཏུ་མང་པོ་འདུག་ཀྱང་།
བོད་ལ་ནི་རྔ་བོ་ཆེ་དང་། ལག་རྔ་ཡུ་བ་ཅན་དང༌། མཆོད་རྔ་དང་། ཊམ་རུ་ལས་
གཞན་པའི་རྔའི་བྱེ་བྲག་མང་པོ་མེད་ལ། སོར་མོ་རྣམས་དང༌། ལག་མཐིལ་དང་།
གུང་མོ་དང་མཛུབ་མོ་སོགས་ཀྱིས་སྒྲའི་ཁྱད་པར་འབྱེད་སྲོལ་རྒྱ་གར་སོགས་ཡུལ་གཞན་ལ་
ཡོད་པ་དེ་འདྲ་མེད་ཀྱང་། གང་ལྟར་ཞལ་རྒྱུན་ལ། རྔ་ཆིངས་དང་། སྦུབ་ཆིངས་
ཟེར་སྲོལ་འདི་ཡང་། ཚེགས་ཀྱི་སྒྲ་ཟུར་ཆགས་པ་མིན་ནམ་སྙམ་ཞིང༌། དབྱངས་རོལ་
ལ། ཏཱལ་ཚེགས་དང༌། སམ་ཏཱལ༔ ཚེགས་མྱུར་བུལ་མཉམ་པ་རྒྱལ་ཁམས་ཐམས་ཅད་
དུ་གལ་ཆེ་བརྩི་ཞིང་། དབྱིན་སྐད་ལ། རེ་ཐམ་ཟེར་བ་དེ་ཡིན་འདྲ། །
279



༄༅།།གསར་བསྒྱུར་《རཱ་མ་ཡཱ་ཎའི་རྟོགས་བརྗོད།》
༡༩. མཆན་གྱི་ནང་། ཉི་མ་སྟོང་ལྔ་ལོན་ཞེས་པ། ལོ་བཅུ་གསུམ་དང་ཟླ་བ་
བཅུ་དང་། ཉིན་ཉི་ཤུ་ལོན་པའི་དོན་ལ་བཤད་ལ། རྒྱ་གར་ལ། སྐབས་རེ་འདི་
འདྲའི་བརྩི་སྲོལ་ཞིག་ཡོད།
༢༠. ཁྱིམ་གྱི་སོ་ཚིས་མ་བྱས་ཤིང་། ཁྱིམ་ཐབ་བྱས་ཏེ་བུའི་ཕར་མ་གྱུར་བའི་སྔོན་
ནས་ཞེས་པའི་དོན། །
༣༡. འདིའི་ལེགས་སྦྱར་གྱི་ཚིག་ལ། དཱིགྷ་ད་ ཤ་ན༔ རིང་དུ་མཐོང་བ་སྟེ།
དུས་གསུམ་ཀའི་གནས་ལུགས་ཤེས་པ་ལྟ་བུ་བློ་གྲོས་ཤིན་ཏུ་རྒྱ་ཆེ་བའི་དོན་དུ་འདུག་ཅིང་།
འདིའི་འགྲེལ་པ་ལྟར་ན། རྫོགས་ལྡན་གྱི་དུས་ཀྱི་བྲམ་ཟེའི་ཚོགས་རྣམས་ལ་སྒྲིབ་པ་མེད་
ཅེས་པའི་དོན་དུ་བཤད་འདུག་པས། དེ་ལྟར་ན། དེ་དུས་ཀྱི་བྲམ་ཟེ་རྣམས་ལ་སྒྲིབ་པ་
མེད་ཅིང་། འཆི་བ་མེད་པར་ལྷ་དང་འདྲ་བའི་དོན་དུ་བཤད། །
༢༢. རྣམ་སད་ནི། བི་བུདྷ་ལ་བསྒྱུར་མཛད་ཅིང་། ལྷ་ལ་གཉིད་མེད་པས་ན།
རྣམ་སད་དང་། གཉིད་མེད་ལ་འཇུག་པ་སྙན་ངག་མེ་ལོང་མར་འབྱུང་སྟེ། འགལ་བ་
ཅན་གྱི་སྦྱར་རྒྱུན་དུ། ཤོང་སྟོན་གྱིས། ལྷ་ཉིད་ཡིན་ཡང་མཁས་གྲལ་མིན། ཞེས་བུདྷ་
ཤེས་པ་དང་མཁས་པའི་དོན་དུ་མཛད། ཡང་ལྷ་ཉིད་བུ་དྷ་མིན་ཤེས་ཞེས་དང་། ལྷ་
ཉིད་ཡིན་ཡང་མཁས་མིན་མིན།། ཡང་ལྷ་ཉིད་ཡིན་ཡང་རྣམ་སད་མིན། ཞེས་འགྱུར་
མི་འདྲ་བ་ཁ་ཤས་འདུག་ཅིང་། མི་ཕམ་སྙན་འགྲེལ་དུ། བི་བྷུཉྩ། ལྷ་ལ་སྦྱར་ན།
གཉིད་མེད་པ་ལ་གོ་དགོས་པར་གསུངས། དོན་ལའང་མི་ཡི་རྒྱལ་པོ་ལ་ལྷ་ཞེས་ཁྱོད་ལྷ་
ཡིན་མོད་ཀྱང་། གཉིད་མེད་པ་མ་ཡིན་ཏེ། རྒྱལ་པོ་དེ་གཟིམ་པའམ་ཉལ་བར་བྱེད་པ་
ལྟ་བུའོ།།
༢༢. སུ་ཐོ་ཎི། ཚིག་གཏེར་དུ། ནི་ཏམྦི་ནཱི་སྟེ་སྨད་རྒྱས་མ་ལ་བཤད་ཀྱང་།
སྨད་བཟང་མ། དཔྱི་མཛེས་མ་ལྟ་བུར་བསྒྱུར་ནུས། འོན་ཀྱང་ཚིག་ཕྱི་མ་གཉིས་དེ་
རིང་ཕན་བོད་སྐད་ལ་འབྲི་སྲོལ་མ་བྱུང་ཡང་། དེ་ནི་བུད་མེད་ཀྱི་ལུས་སྨད་རྒྱབ་ཀྱི་ཆའི་
མཛེས་པ་ལ། སྐེད་སྐབས་ཕྲ་ཞིང་དཔྱི་གཉིས་ཀྱི་ཆ་ཤས་སྐྱེས་པ་ལས་ཅུང་ཟད་རྒྱས་པ།
280



༄༅།།མཆན་འགྲེལ།
ཧ་ཅང་མི་སྦོམ་ཞིང་འཚམ་པ། མཐོང་ན་ཡིད་གཡོ་ནུས་པ་དང་། ཇགྷ་ཎ་ནི། ལུས་
ཀྱི་མདུན་གྱི་ཆ་དཔྱི་གཉིས་ཀྱི་དབུས་ཀྱི་ཆ། སྐྱེས་པའི་དབང་པོ་བསྙུན་གནས་དང་ཉེ་བ་
ལ་བཤད་དེ། འདི་ནི་འཇིག་རྟེན་གྱི་འདོད་པའི་གཟུགས་ཙམ་ལ་མི་བསམ་པར། ལྷ་
མོ་རྣམས་ཀྱི་གཟུགས་བརྙན་ཡིད་དུ་འོང་བ་བཞེངས་པ་ལ་མེད་ཐབས་མེད་པ་ཞིག་ཡིན་ནོ།།
༢༤. ཚིག་འདི་ལེགས་སྦྱར་དང་བོད་སྐད་དུ་བསྒྱུར་པའི་མདོ་དང་འདུལ་བ་སོགས་
སུ། ཐལ་མོ་སྦྱར་བ་བཟུང་ནས་ཞེས་པའང་འདུག་པས། ཐལ་མོ་ལེགས་པར་སྦྱར་
བའི་དོན་ཡིན་ནམ་སྙམ།
༢༥. དྷ་རྨ་སེ་ཏུ ཆོས་ཀྱི་ཐེམ་སྐས་ཞེས་བསྒྱུར་པ་ཡིན་ལ། སྙན་ངག་རྩ་བར་
ཡང་། སེ་ཏུལ་བཅིངས་པའི་སྙན་ངག་གི་ཞེས་འབྱུང་ལ། སྙན་ངག་དཔག་བསམ་
འཁྲི་ཤིང་གི་མ་ག་དྷ་བཟང་མོའི་ཡལ་འདབ་ཏུ། ཟམ་སྟེགས་ལ་བསྒྱུར་མཛད་དོ།།
༣༦. འདི་ཧིན་དྷིའི་འགྲེལ་ པར། རྟ་གཙང་གི་མཆོད་སྦྱིན་ཞེས་བཤད་ཀྱང་།
དོན་ལ་ནི་ལྷ་མ་ཡིན་བཱི་ཏཱས། ར་ཛ་སཱུ་ཡའི་མཆོད་སྦྱིན་བྱས་པས་ཉམས་ཉེས་པ་དང་།
ལྷ་ཡི་དབང་པོས་བྲམ་ཟེ་བསད་པའི་སྡིག་པ་ནི་རྟ་གཙང་གི་མཆོད་སྦྱིན་བྱས་ཏེ་དག་པར་
བྱས་པའི་དོན་དུ་སྣང་།
༢༧. ཨི་ལཱ༔ འདིར་ལཱ༔ རིང་པོར་སྦྱར་བ་ནི། ལེགས་སྦྱར་ལ་མོ་ཡིག་གམ།
ཨི་ལཱ༔ མོ་ཞེས་པའི་དོན།
༢༨. བཉྩི་ཀ ཡུལ་འདིའི་མིང༌། རྒྱ་གར་གྱི་མཁན་པོ་རཊ་ཊི་ཤཱསྟིའི་སྙན་
ངག་གི་འགྲེལ་པར། སྐད་རིགས་བཞིའི་ནང་ཚན། རང་བཞིན་པའི་སྐད་ཀྱི་བྱེ་བྲག་
བདུན་གྱི་ནང་ཚན་དུ་བཤད་དོ།།
༢༩. རབ་ཏུ་གནས་པའི་གྲོང་ཁྱེར་ནི། པྲ་ཏིཥཱ་ན་པུ་ར། གངྒཱ་དང་ཡ་མུ་ན་
འདྲེས་མཚམས་པྲ་ཡཱ་ག་དང་ཉེ་བར། དེང་སང་ཛྷཱ་སི་རུ་འབོད་པ་དེ་ཡིན་པར་བཤད། །
༣༠. རྟ་ གཙང་ གི་ མཆོད་སྦྱིན་ ལ། རྟ་ བཟང་ པོ་ ཞེས་ རྒྱུན་ གྱིས་ བརྒྱན་ ཏེ།
ཕྱོགས་ཐམས་ ཅད་དུ་བཏང་ནས་དེ་རྒྱལ་པོ་ གཞན་སུས་ཀྱང་བཟུང་ན། དེ་ དཔུང་
281



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
སྟོབས་ཀྱིས་ཕམ་པར་བྱེད་པའི་སྲོལ་ཡོད་པར་བཤད་ལ། མཆོད་སྦྱིན་གྱི་རྟ་བཟུང་བ་ནི།
རྟའི་བདག་པོ་ལ་རྒོལ་བར་བྱེད་པའི་རྟགས་ཡིན་ཟེར། །
༣༡. པི་ཝང་། འདི་བོད་ཀྱི་བརྡ་རྙིང་ཞིག་ཡིན་འདྲ་ཞིང་། ཁམས་ཕྱོགས་ལ་
ཟངས་སམ། ལྕགས་ལས་བྱས་པའི་ཨ་ལོང་ལྟ་བུ་ཞིག་གི་དཀྱིལ་ལ། རྒྱུད་སྐུད་ལྟ་བུ་
ཞིག་སྦྲགས་ཏེ། དེ་ཁའི་ནང་དུ་བཅུག་ནས་རྒྱུད་ལ་མཛུ་གུས་བརྡུངས་ཏེ། སྒྲ་སྙན་པོ་
ཐོན་པ་ཞིག་འདུག་པ། དེའི་མིང་ལ་ཁ་ཝང་ཟེར་བ་མཐོང་བས། པི་ཝང་ཡང་བརྡ་
རྙིང་ཡིན་འདུག
༣༢. ལེགས་སྦྱར་ནང་སརྒ་མཐོ་རིས་འདུག་ཀྱང་འགྲེལ་པར་ས་ཀེ་ཏཏམ། དགེ་
ཆོས་ནས་རྟག་པ་དམ་པའི་ཞིང་གསུངས་པ་ཚིག་འདི་ནས་བསྒྱུར་མཛད་དམ།
༣༢. འགྲེལ་པར་ཇི་ཝ་ན་བྲྀ་ཏཱནྟ། མི་ཚེའི་ལོ་རྒྱུས་ཞེས་བྲིས། ལེགས་སྦྱར་རྩ་
བར་ནི། སརྦ་(ཐམས་ཅད་) སིལྟ་ར་ཏོ་(རཱ་མ) བྱཱ་ཁྱ་ཡཱ་སྱ་ཏི་(རྣམ་པར་བཤད་
པར་བྱེད་)ན་(མེད་དོ་) སཾ་ཤ་ཡ (ཐེ་ཚོམ་)འདི་ཙམ་ལས་མི་གསལ། །
༢༠. བཱ་ཇ་པེ་ཡི་བཱ་ཇ་པེ་ཡ། ཐོ་ཏ་མཆོད་སྦྱིན་གྱི་ནང་ཚན་ལྔ་པ་ཞེས་བཤད།
བཱཇའི་དོན་མཆོད་སྦྱིན་དང༌། བཟའ་བ་དང༌། ཆུ་དང་། སྟོབས་དང་། ཤུགས་
དང་། ཐུབ་པ་དང་། གཡུལ་སོགས་མང་པོ་ལ་འཇུག་པས་མཐའ་གཅིག་ཏུ་བོད་སྐད་
དུ་བསྒྱུར་མ་ཐུབ་ཀྱང་། སྟོབས་ཀྱི་མཆོད་སྦྱིན་ཟེར་བ་ལྟ་བུ་ཨེ་ཡིན་མཁྱེན་ལྡན་རྣམས་
ཀྱིས་གསལ་བར་མཛོད།
༣༥. ཨགྷི་ཊོམ་གྱི་མཆོད་སྦྱིན་ནི། དཔྱིད་དུས་སུ་མཐོ་རིས་ཐོབ་པར་འདོད་པ་
རྣམས་ཀྱིས་ཉིན་ལྔའི་མཆོད་སྦྱིན་བྱེད་ཅིང་། དེའི་དུས་ སུ་སོ་མ་ར་ཛའི་ཁུ་བ་འཐུང་
ཞིང་། རིག་བྱེད་ཤེས་པ་བཅུ་དྲུག་གིས་མཆོད་སྦྱིན་བྱེད་ལ། མཆོད་སྦྱིན་བྱེད་པ་པོ་
ཨགྣི་ཧོ་ཁྲི་སྦྱིན་སྲེག་མཁན་ནམ། མེ་ལ་མཆོད་པའི་བྲམ་ཟེའི་རིགས་གཙང་མ་ཁོ་ནས་
བྱེད་པར་བཤད། ཨ་ཏི་རཱ་ཏྲ་ཡ་ཛྷ་མཚན་གུང་ནམ་གུང་གི་མཆོད་སྦྱིན། གོ་ས་ཝ་ཡ་
ཛཱ་བ་གླང་གཙང་མའི་མཆོད་སྦྱིན།
282



༄༅།།མཆན་འགྲེལ།
༣༦. ཏཀྵ་ཤི་ལ། ཡུལ་རྡོ་འཇོག ཕལ་སྐད་དུ་ཏག་ཤིལ་ཟེར། དེང་སང་པ་
ཀི་སྐྲུན་འོག་ཏུ་ཡོད།།
༢༧. པུཥ་ ལ་ ཝ་ཏི། སྔར་ པེ་ ཤུར་ གྱི་ རྒྱལ་ ས་ ཡིན་ པར་ བཤད་ འདུག་ ཅིང་།
སློབ་དཔོན་ཐོགས་མེད་དང་དབྱིག་གཉེན་གཉིས་འཁྲུངས་ཡུལ་འདི་ཁོངས་སུ་ཡིན་ལ།
དེང་སང་པ་ཀི་སྦྲན་ལ་ཡོད། །
༣༨. པུཥ་ལ། འདིའི་དོན་མང་དུ་འདུག་ཅིང༌། སངས་རྒྱས་ཤིག་གི་མཚན་
ཡང་ཡིན་པར་བཤད། །
༣༩. གཱ་དྷ་ཏགི་(ཁྱིམ་གྱི་མེ་)སྦྱིན་སྲེག་གི་མེ་རྣམ་པ་དྲུག་གི་ནང་ཚན་དང་པོ།
དེ་ཁྱིམ་གྱིས་རྟག་ཏུ་བསྲུང་དགོས་ཞེས་བཤད།
༤༠. ཨཱ་ཧ་ཝ་ནི་ཡགི་(སྲེག་ཟའི་མེ་)སྲེག་ཟ། ཆོ་ག་བཞིན་དུ་བྱས་ཏེ་སྦར་བའི་
སྦྱིན་སྲེག་གི་མེ།
༤༡. དགི་ཌཀྐི་(ལྷོ་ཡི་མེ་）མཆོད་སྦྱིན་སྲེག་པའི་སྐབས། ལྷོ་ཕྱོགས་སུ་འབར་
བར་བྱེད་པ་ཞེས་བཤད།
283



༄༅།།རཱ་མ་ཡཱ་ཎའི་མེ་ལོང་གི་ཀཱཎྜའི་རིམ་པ།
ཀ བླ་མའི་ཀཎྜ། མུ་སྟེགས་ལ་གྲགས་པའི་ཉི་མའི་རིགས་(སཱུརྱ་ཝཾཤ)
རྒྱུད་ཤེས་ཕྱིར་ཞར་བྱུང་དུ་བཀོད་པར་མཛད་པ།
ཁ གཞོན་ནུའི་ཀཎྜ།
ག འཐབ་པ་མེད་པའི་ཀཎྜ།
ང ནགས་ཀྱི་ཀཎྜ།
ཅ ཀྲིཀྐིནྡྷའི་ཀཎྜ།
ཆ ལངྐའི་ཀཎྜ།
ཇ གཡུལ་གྱི་ཀཎྜ།
ཉ ཨུཏྟརའི་ཀཌ། (འདི་ནས་ཤོག་གྲངས་གཅིག་ལྷག་ཙམ་ནས་ད་ནི་སཱི་ཏཱ་ནགས་ཚལ་
ན་ཤིང་འབྲས་དག་འཐུ་ནས་ཟ་བར་བྱེད་དོ།། ཞེས་པ་མན་ཆད་ཀྱི་དེབ་བཞི་པ་ཆུད་ཟོས་སུ་སོང་བའི་
ཁ་སྐོང་དུ། གྲོག་མཁར་གྱི་རཱ་མ་ཡཱ་ཎའི་ཨུཏྟརའི་ཀཱཎྜ་ལེའུ་བཞི་བཅུ་ཞེ་བརྒྱད་པ་ནས་བརྒྱ་དང་བརྒྱུད་
པའི་བར་གྱི་རྩ་འགྲེལ་ལ་བརྟེན་ནས་ཚིག་ལྷུག་ཏུ་བྲིས་པ།)
༡. ལཀྵ་མ་ཎས་རཱ་མའི་བཀས་སཱི་ཏཱ་ནགས་སུ་བོར་བ།
༢. དྲང་སྲོང་གི་ཁྱེའུ་རྣམས་ནས་སི་ཏཱ་མཐོང་ནས་གྲོག་མཁར་ལ་སྦྲན་པ།
༣. ལཀྵ་མ་ཎ་དང༌། སུ་མཎྜ་གཏམ་གླེང་བ། །
༤. སུ་མནས་དྲང་སྲོང་གནས་ངན་ལེན་ནས་ཐོས་པའི་དམོད་པའི་སྐོར།
༥. ལཀྵ་མ་ཎ་འཐབ་པ་མེད་པའི་རྒྱལ་པོའི་ཕོ་བྲང་དུ་སླེབས་པ།
༦. རཱ་མས་རྒྱལ་པོ་ཎི་རིག་ལ་དམོད་པ་འཕེན་པའི་སྐོར་བཤད་པ།
284



༄༅།།རཱ་མ་ཡ་ཎའི་མེ་ལོང་གི་ཀཎྜའི་རིམ་པ།
༧, རྒྱལ་པོ་ཌཱ་རིག་ས་དོང་དུ་དམོད་པའི་འབྲས་བུ་མྱོང་བ།
༨. རྒྱལ་པོ་མིག་མི་འཛུམ་དང་། དྲང་སྲོང་གནས་འཇོག་ཕན་ཚུན་དམོད་པ་བོར་བ།
༩. ཚངས་པའི་བཀས་གནས་འཇོག་ཆུ་ལྷའི་ཐིག་ལེའི་ནང་ཞུགས་པ། །
༡༠. གནས་འཇོག་ཕྲ་བའི་ལུས་ཐོབ་ཅིང་། མིག་མི་འཛུམ་སྲོག་ཆགས་རྣམས་ཀྱི་མིག་
ལ་གནས་པ། །
༡༡. རྒྱལ་པོ་ཡ་ཡཱ་ཏ་ལ་སློབ་དཔོན་ཕུར་བུས་དམོད་པ་བཏབ་པ།
༡༢. ཡ་ཡཱ་ཏིས་བུ་པུ་རུ་ལ་རྒ་བའི་གནས་བྱིན་ཏེ། དུས་རིང་མོའི་རྗེས་སུ་གཞོན་ནུའི་
གནས་སྐབས་སླར་སྟེར་བ།
༡༣. རཱ་མའི་ཕོ་བྲང་གི་སྒོ་དྲུང་ན་ཁྱི་ཞིག་འོངས་པ།
༡༠. རཱ་མས་ཁྱིའི་འདོད་པ་ལྟར། ཁོ་བརྡུང་པ་པོ་ལྷ་ཁང་གི་བདག་པོར་བསྐོས་པ།
༡༥. དྲང་སྲོང་རྣམས་ནས་ལྷ་མ་ཡིན་ལ་ཝ་ཎ་བརྟུལ་བར་རཱ་མ་ལ་གསོལ་བ།
༡༦. རཱ་མས་ལྷ་མ་ཡིན་ལ་ཝ་ཎའི་མཐུ་སྟོབས་དྲང་སྲོང་ལ་དྲིས་པ།
༡༧. རཱ་མས་ནུ་བོ་དགྲ་འཇོམས་རྒྱལ་པོར་དབང་བསྐུར་བ། །
༡༨. རཱ་མའི་བཀས་དགྲ་འཇོམས་ལ་ཝ་ན་བཅོམ་པར་དཔུང་དང་བཅས་སོང་བ།
༡༩. ལམ་དུ་གྲོག་མཁར་གྱིས་དགྲ་འཇོམས་ལ། བྲན་བཟང་གི་བུ་རྐང་ཁྲའི་གཏམ་
བཤད་པ།
༢༠. དེའི་ནུབ་མོ་སཱི་ཏཱ་ལ་བུ་ཀུ་ཤ་དང་ལ་ཝ་སྐྱེས་པ།
༢༡. དྲང་སྲོང་ཙུ་ཝ་ནས་དགྲ་འཇོམས་ལ། ལ་ཝ་ཎའི་མདུང་གི་ནུས་པ་བཤད་པ།
༢༢. ལ་ཝ་ཎ་ཟས་ཀྱི་དུས་ལ་འོངས་པ་ན། དགྲ་འཇོམས་དང་ཕན་ཚུན་ཚིག་རྩུབ་མོས་
གཤེ་བ། །
༢༢. དགྲ་འཇོམས་ཀྱིས་ལ་ཝ་ཎ་བསད་པ།
༢༤. ལྷ་རྣམས་ལས་མཆོག་ཐོབ་སྟེ། དགྲ་འཇོམས་སྦྲང་རྩིའི་གྲོང་ཁྱེར་དུ་གནས་པ། །
༢༥. དགྲ་འཇོམས་རཱ་མ་འཕྲད་པའི་ལམ་ཞོར་དུ། དྲང་སྲོང་ གྲོག་མཁར་གྱི་བསྟི་
285



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
གནས་སུ་རཱ་མ་ཡ་ཎ་གླུར་ལེན་པ་ཐོས་པ།།
༣༦. དགྲ་འཇོམས་ཀྱིས་གྲོག་མཁར་ལ་ཕྱི་ཕྱག་འཚལ་ཏེ། རཱ་མའི་དྲུང་དུ་འོངས་པ།
༢༧. བྲམ་ཟེ་ཞིག་གིས་བུ་ཤི་བའི་རོ་ཁྱེར་ཏེ་རྒྱལ་པོ་ཉེས་པ་ཅན་དུ་འབོད་པ།
༢༨. ཐུབ་པ་མིས་བྱིན་གྱིས་རཱ་མ་ལ། རིགས་ངན་ཞིག་གིས་དཀའ་ཐུབ་སྤྱད་པ་ལ་
བརྟེན་ནས་བུ་ཤི་བའི་རྒྱུ་བཤད་པ། །
༢༩. རཱ་མ་མེ་ཏོག་གྲུ་ལ་བཞོན་ནས་རིགས་ངན་དེ་བཙལ་བ།
༢༠. རཱ་མས་རིགས་ངན་ཤམྦུ་ཀ་ (དུང་ཆུང་) བསད་པ།
༣༡. དྲང་སྲོང་ཨ་ག་སྐྱ་(རི་བྱི་)ནས་ལྷ་ཕོ་ཞིག་གིས་རོ་ཤ་ཟ་ཚུལ་རཱ་མ་ལ་བཤད་པ།
༣༢. དེས་ཨ་ག་སྐྱ་ལ་རོ་ཟ་བའི་རྒྱུ་མཚན་ཚངས་པ་ནས་ཐོས་པ་རྣམས་བཤད་ནས་ལྷའི་
རྒྱན་སྟེར་བ། །
༣༣. བུ་རམ་ཤིང་པའི་བུ་དབྱུག་པ་རྒྱལ་སྲིད་ལ་འཁོད་པ།
༢༤. རྒྱལ་པོ་དབྱུག་པས་དྲང་སྲོང་བྷརྒ་ཝའི་བུ་མོ་ལ་སྟོབས་ཀྱིས་ལོག་པར་གཡེམ་པ།
༣༥. དྲང་སྲོང་གི་དམོད་པས་རྒྱལ་པོ་དབྱུག་པ་རྒྱལ་སྲིད་དང་བཅས་བརླགས་པ།
༣༦. རཱ་མ་ཨ་ག་སྐྱའི་བསྟི་གནས་ནས་འཐབ་པ་མེད་པར་ལྡོག་པ། །
༣༧. ནུ་བོ་བྷར་ཏ་ས། རཱ་མས་རཱ་ཛ་སཱུ་ཡའི་མཆོད་སྦྱིན་བྱེད་པ་ལས་བཟློགས་པ།
༣༨. ལཀྵ་མ་ཎས་རྟ་གཙང་གི་མཆོད་སྦྱིན་བྱེད་པའི་གྲོགས་བྱས་པ།
༣༩. ལྷ་ཁྱབ་འཇུག་གི་གཟི་བྱིན་ལྷའི་དབང་པོ་དང་། རྡོ་རྗེ་སོགས་ལ་འཕོས་པ།
༤༠. རྟ་གཙང་གི་མཆོད་སྦྱིན་བྱས་ཏེ། དབང་པོས་བྲམ་ཟེ་བསད་པའི་སྡིག་པ་ལས་
ཐར་བ།
༤༡. རཱ་མས་ལཀྵ་མ་ཎ་ལ་རྒྱལ་པོ་ཨི་ལཱའི་གཏམ་བཤད་པ།
༤༢. ཨི་ལཱ་མོར་གྱུར་པ་ཟླ་བའི་བུ་བུདྡྷས་མཐོང་བ།
༤༣. བུདྷ་དང་ཨི་ལཱ་འདུས་པ་ལས་བུ་པུ་རཱུ་ར་ཝ་སྐྱེས་པ། །
༩༩. རྟ་གཙང་གི་མཆོད་སྦྱིན་ལ་བརྟེན་ནས། ཨི་ལཱ་ཕོའི་ལུས་ཐོབ་པ།
286



༄༅།།རཱ་མ་ཡ་ཎའི་མེ་ལོང་གི་ཀཎྜའི་རིམ་པ།
༤༥. རཱ་མའི་བཀས་རྟ་གཙང་གི་མཆོད་སྦྱིན་སྟ་གོན་བྱས་པ།
c༦. རཱ་མའི་མཆོད་སྦྱིན་གྱི་སྦྱིན་པ་དང་། གཏོང་བའི་ཡོན་ཏན་བཤད་པ།
༤༧. མཆོད་སྦྱིན་གྱི་མགྲོན་ལ་གྲོག་མཁར་གྱིས། རཱ་མའི་བུ་གཉིས་ལ་རྭ་མ་ཡཱ་ཎ་གླུ་ལེན་
པར་བསྒོ་བ།
༩༨. བུ་ཀུ་ཤ་དང་ལ་ཝས་སྙན་དངགས་རཱ་མ་ཡཱ་ཎའི་གླུ་རཱ་མ་དང་བཅས་པ་ཚོགས་ཆེན་
པོའི་དབུས་སུ་བླངས་པ།
༤༩. རཱ་མས། སི་ཏཱ་སྤྱོད་པ་རྣམ་པར་དག་པ་ཚད་མར་བྱ་བའི་ཕྱིར་འབོད་པ།
༥༠. དྲང་སྲོང་གྲོག་མཁར་གྱིས་སཱི་ཏཱ་རྣམ་པར་དག་པའི་དཔང་པོ་བྱས་པ།
༥༡. སཱི་ཏཱས་བདེན་པ་བརྗོད་དེ་མནའ་བོར་ནས་ས་འོག་ཏུ་ཞུགས་པ།
༥༢. རཱ་མ་སཱི་ཏཱའི་ཕྱིར་དུ་མྱ་ངན་བྱེད་པ་ལ། ཚངས་པས་རཱ་མ་ཡཱ་ཎ་སྙན་ངག་ལྷག་མ་
ཉན་པར་བསྐུལ་བ། །
༥༣. རཱ་མ་ཡིད་གདུང་བཞིན་དུ། རང་གི་མ་དང་ནུ་བོ་རྣམས་ཀྱི་མ་ཡང་འཇིག་རྟེན་ཕ་
རོལ་ཏུ་སོང་བ།
༥༩. དྲང་སྲོང་གཱརྒ་ལས་སྐྱེས་བླངས་ཏེ། རཱ་མས་ནུ་བོ་བྷ་ར་ཏ་དྲི་ཟའི་ཡུལ་གཞོམ་པར་
མངགས་པ།།
༥༥. བྷ་ར་ཏས་དྲི་ཟ་བཅོམ་སྟེ་འཐབ་པ་མེད་པར་འོངས་པ།
༥༦. རཱ་མའི་བཀས་ནུ་བོ་བྷ་ར་ཏ་དང༌། ལཀྵ་མ་ཎའི་བུ་ཡན་ལག་སྦྱིན་དང་ཟླ་བའི་
ཏོག་གཉིས་པོ་ཀཱ་རུ་པཐ་འི་རྒྱལ་པོར་བསྐོས་པ། །
༥༧. རཱ་མའི་དྲུང་དུ་དྲང་སྲོང་དུས་(འཆི་བདག་)འོངས་ཏེ། ལཀྵ་མ་ཎ་སྒོ་སྲུང་ལ་
བསྐོས་པ།
༥༨. དུས་ཀྱིས་རཱ་མ་ལ་ཚངས་པའི་འཕྲིན་བཤད་དེ། རཱ་མས་དང་དུ་བླངས་པ།།
༥༩. ལཀྵ་མ་ཎ་དྲང་སྲོང་ངན་སྤོང་གི་དམོད་པ་ལ་སྐྲག་སྟེ། སྒོ་སྲུང་བའི་དམ་བཅའ་
འགལ་བ།
287



༄༅།།གསར་བསྒྱུར་《རཱ་མ་ཡ་ཎའི་རྟོགས་བརྗོད།》
༦༠. རཱ་མས་ལཀྵ་མ་ཎ་བློས་བཏང་སྟེ། ལཀྵ་མ་ཎ་ལུས་མ་སྤངས་པར་མཐོ་རིས་སུ་སོང་
བ།
༦༡. དྲང་སྲོང་གནས་འཇོག་གིས། རཱ་མའི་གྲོང་ཁྱེར་གྱི་སྐྱེ་བོ་ཐམས་ཅད་ཚངས་པའི་
ཞིང་དུ་ཁྲིད་པར་བསྐུལ་ཞིང་། ཀུ་ཤ་དང་ལ་ཝ་རྒྱལ་སྲིད་དུ་དབང་བསྐུར་བ།
༦༢. རཱ་མས་རང་གི་ནུ་བོ་ལ་སོགས་པ་ཐམས་ཅད་འཁྲིད་པར་ངེས་ཀྱང་། ཧ་ནུ་མནྡྲལ་
སོགས་སྤྲེའུའི་རྒྱལ་པོ་འགའ་བཅས་ས་སྟེང་དུ་གནས་པར་བཀའ་བསྒོས་པ། །
༦༢. མཆོག་ཏུ་དམ་པའི་ཁམས་སུ་བགྲོད་པའི་ཕྱིར་དུ། དཔལ་རཱ་མ་དང་ལྷན་ཅིག་སྐྱེ་
བོ་ཐམས་ཅད་འཐབ་པ་མེད་པའི་གྲོང་ནས་ཆས་པར་བརྩམས་པ། །
༦༤. ནུ་བོ་རྣམས་དང་བཅས་པའི་དཔལ་དགའ་བྱེད་རཱ་མ་ནི་ཁྱབ་འཇུག་གི་གཟུགས་སུ་
བྱས་ཏེ། ལྷན་ཅིག་ཏུ་འོངས་པ་ཐམས་ཅད་རྟག་བརྟན་མི་འགྱུར་བའི་ཁམས་ལ་དབང་
ཐོབ་པར་བྱས་པ།
288



དཔེ་སྒྲིག་འགན་འཁུར་པ།
责任编辑:
མཛེས་ཆ་ཇུས་འགོད་པ། །
*#ijk;
པར་ཞུས་འགན་འཁུར་པ། །
#/fཚོxf;
ཕུར་ཁོ།
# HRE
ཀརྨ་རྡོ་རྗེ་ཚེ་རིང་།
# #
སྐྲ་བཟང་།
#L ཎྞཾ
༄༅།།གསར་བསྒྱུར་《རཱམ་ཡཱཎའི་རྟོགས་བརྗོད།》
བསྒྱུར་མཁན། དགེ་འདུན་ཆོས་འཕེལ།
རཀ་ར་བཀྲས་མཐོང་།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013)
（ཁ་པར་ཨང་གྲངས། 64234411- 6509)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
དབྱི་ཧུའེ་པར་ཁང་ནས་པར་བཏབ།
2005ལོའི་ཟླ་12པར་པར་གཞི་དང་པོ་བསྒྲིགས།
2005ལོའི་ཟླ་12པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850ཧའོ་སྨི x1168 ཧའོ་སྨི། 1/32 དཔར་ཤོག9.5
པར་གྲངས། 3000 དེབ་རེར་སྒོར་15.00



图书在版编目(CIP)数据
新译《罗摩衍那》(印)
蚁著;更敦群培,热拉·智
通译-北京:民族出版社,2005.12
ISBN 7-105-07413-2
1.新.... 0蚁.更.3热血.0史诗-
印度-古代-藏语 N. I351.22
中国版本图书馆(CIP)数据核字(2005)第144962号
民族出版社出版发行
(北京市和平里北街14号邮编100013)
http//www.e56.com.cn
民族出版社微机照排 艺辉印刷厂印刷
各地新华书店经销
2005年12月第1版 2005年12月北京第1次印刷
开本:850 毫米×1168 毫米 1/32 印张:9.5
印数:0001-3000册定 价:15.00 元
该书如有印装质量问题,请与本社发行部联系退换
(电话:64234411-6509)



次任编辑:希口到
封面设计哥要
型
Nu
DE
ISBN 7-105-0743-3
978710507436">
ISBN 7-1007413-21 1594
民文(173) 定价:15.00 元
